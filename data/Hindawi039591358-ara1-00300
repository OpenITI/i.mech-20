ms281	 على حضرتك.(@)(@)(@@) عثمان :(@)(@)(@@) لا العفو يا ست هانم، أستغفر الله (على حدة )(@)(@)(@@) باين عليها مؤدبة خالص، يظهر إن البرنيطة فيها أمل، لا وشكل نواعمي زي الغريبة.(@)(@)(@@) أنس الوجود :(@)(@)(@@) ده إيه التنازل الرقيق ده!(@)(@)(@@) عثمان (على حدة) :(@)(@)(@@) تنازل؟(@)(@)(@@) أنس الوجود :(@)(@)(@@) أنا يا أستاذ بكل عواطفي أحيي في شخصك الكريم ديار تونس الجميلة.(@)(@)(@@) عثمان :(@)(@)(@@) متشكر الله يحفظك (على حدة)(@)(@)(@@) تونس مين، وبقدونس مين؟ هي الفاميلية دي كلها ملحوسة والا إيه العبارة! (إليها)(@)(@)(@@) تعالي يا ستي الأمر وما فيه إني جيت هنا دلوقت بآخر سرعة.(@)(@)(@@) أنس الوجود :(@)(@)(@@) فاهمة إحساساتك العالية، أنا في الحقيقة كلفت خاطر حاضرتك وتعبتك جدا.(@)(@)(@@) عثمان :(@)(@)(@@) لا والله، أنا اللي تعبت روحي من اللف على المحلات لا خليت لا شملا ولا سمعان ولا بون مارشيه ولا شيكوريل.(@)(@)(@@) أنس الوجود (على حدة) :(@)(@)(@@) عايز يقول إيه مانيش فاهمة (إليه)(@)(@)(@@) على العموم يا أستاذ أنا مدينة لحضرتك بالشكر.(@)(@)(@@) عثمان :(@)(@)(@@) إيه اللي مدينة وبستان يا اخواتي، إحنا في التليفونات، أنا موش فاهم باكلم مين، باكلم زيرو؟! (إليها)(@)(@)(@@) يا ست هانم غرضي يعني أوضح لحضرتك السبب اللي خلاني اهتميت بالمجيء هنا من غير سابق معرفة.(@)(@)(@@) أنس الوجود :(@)(@)(@@) ولو ما يشترطش يا أستاذ، هو الإنسان ما يكونش معجب بأفكار الفلاسفة الكبار بمجرد السمع فقط وبالصيت وبالشهرة من غير لا معرفة ولا حاجة.(@)(@)(@@) عثمان (على حدة) :(@)(@)(@@) يعني مافيش أمل النهارده نفهم بعض أبدا!(@)(@)(@@) أنس الوجود :(@)(@)(@@) ده بزيادة فخر على بلاد تونس ...(@)(@)(@@) عثمان :(@)(@)(@@) يا عالم يا هوه ... هي دي عليها عفريت اسمه تونس! (تدخل المدعوات من جهة اليمين) .(@)(@)(@@) دولت :(@)(@)(@@) إيه يا عزيزتي ده، إنت فايتانه جوه لوحدنا قاعدين ندور عليك في كل حتى خفتونا.(@)(@)(@@) عثمان (على حدة) :(@)(@)(@@) إيه الحاجات الشكلمة دي كلها؟!(@)(@)(@@) عزيزة (إلى السيدات همسا) :(@)(@)(@@) وده مين يا ختي المبمبو اللي زي المفتقة ده؟(@)(@)(@@) أنس الوجود :(@)(@)(@@) معلهش ما تواخذنيش في كوني غبت عنكم شوية، أنا موش عاملة تكليف ده بيتكم ومطرحكم، يسرني يا هوانم أزف لكم بشرى جميلة حاتنبسطو لها كتير، وهي إنه الحظ السعيد حايتم لنا 
ms282	 الليلة دي، ونسمع أشهر مطرب موجود في بلاد تونس الأستاذ هدهد الربيع (مشيرة إلى عثمان) .(@)(@)(@@) عثمان (على حدة) :(@)(@)(@@) إيه؟!(@)(@)(@@) الجميع :(@)(@)(@@) حضرته يا سلام، تشرفنا، ده شيء جميل.(@)(@)(@@) دولت :(@)(@)(@@) موش هو اللي خد فردة الجزمة إياها.(@)(@)(@@) عزيزة :(@)(@)(@@) يحي الأستاذ هدهد الربيع.(@)(@)(@@) الجميع :(@)(@)(@@) يحي الأستاذ هدهد الربيع.(@)(@)(@@) عثمان :(@)(@)(@@) يا اخواتي حلمكم شوية، حضرتكم غلطانين، أنا لا هدهد الربيع ولا اعرف هدهد الربيع، ولا حتى سمعت بيه أبدا.(@)(@)(@@) عزيزة :(@)(@)(@@) اطلع يا أستاذ، هو القمر يستخبى.(@)(@)(@@) دولت :(@)(@)(@@) عايز تفرمل أظن علشان ما تحرمنا من حلوياتك الفنية.(@)(@)(@@) عثمان (على حدة) :(@)(@)(@@) الأحسن الواحد يطلع فيها لا يمكن لو عرفوا الحقيقة يطردونا وتبقى بهدلة (للجميع)(@)(@)(@@) الله يجازي شيطانكم دانتم فرار قوي، ما عرفشي الواحد يسبكها عليكم.(@)(@)(@@) أنس الوجود :(@)(@)(@@) يسبكها واحنا خلاص قد كده هبل.(@)(@)(@@) عثمان :(@)(@)(@@) لا العفو النهاية مافيش فايدة من النكران فقستونا فقستونا.(@)(@)(@@) عزيزة :(@)(@)(@@) تعيش تونس ويعيش مطرب تونس.(@)(@)(@@) عثمان :(@)(@)(@@) وتعيشوا إنتم، ونجاملكم في الأفراح كده إن شاء الله.(@)(@)(@@) عزيزة :(@)(@)(@@) الله على تونس الله، وعلى أنهارها الجميلة، والا بساتينها الحلوة الظريفة.(@)(@)(@@) عثمان :(@)(@)(@@) من فضلك يا ست هانم (على حدة)(@)(@)(@@) بس اللي شافها هو سبق لحضرتك شوفتي عندنا في البلد.(@)(@)(@@) عزيزة :(@)(@)(@@) أمال ورحت وعنابة واصفاكس.(@)(@)(@@) عثمان :(@)(@)(@@) يا سلام، ده انت لفتيها لأخرها (على حدة)(@)(@)(@@) ماداهية لا تورطنا في سؤال منيل ما نعرفش نسلك فيه بالمغربي.(@)(@)(@@) عزيزة :(@)(@)(@@) وحضرتك بقى، ساكن هناك في تونس في أنهي حي؟(@)(@)(@@) عثمان (على حدة) :(@)(@)(@@) الله حي، اتوحلنا، أهو ده اللي أنا خايف منه (إليها)(@)(@)(@@) من جهة السكن، ده شيء ... شيء (على حدة)(@)(@)(@@) شيء إيه بس ...؟ شيء (إليها)(@)(@)(@@) العائلة مسكنها في ناحية وأنا مسكني في ناحية تاني، يعني موش في حي واحد، قرايبي في حي وأنا في حي، وكل حي في حي.(@)(@)(@@) عزيزة :(@)(@)(@@) شرق البلد أفتكر؟(@)(@)(@@) عثمان (على حدة) :(@)(@)(@@) هي موش حاتخلص، دي بارده كده ليه؟!(@)(@)(@@) عزيزة :(@)(@)(@@) أظن لفوق، ناحية جسر الزيتون.(@)(@)(@@) عثمان (بفرح وهو يمد الألفاظ) :(@)(@)(@@) جسر الزيتون، مظبوط، أهو تمام جسر الزيتونة يبقى كده وبيتنا قدامه كده (على حدة)(@)(@)(@@) أوف، دي حاجة 
ms283	 تطلع الروح.(@)(@)(@@) دولت :(@)(@)(@@) عظيم، عظيم، حانسمع النهارده وننجلي، تعالوا بنا لحد ما ياخد راحته نسمع إحنا الممثل ده اللي فايتينه جوه بيلبس ويستعد (يخرجن) .(@)(@)(@@) أنس الوجود :(@)(@)(@@) تعرف يا أستاذ، قد إيه انت آنستنا الليلة.(@)(@)(@@) عثمان :(@)(@)(@@) ربنا يوانسك يا ست هانم، وتمام الإنسانية (على حدة)(@)(@)(@@) نفاتحها بقى في حكاية المخسوفة البرنيطة (إليها)(@)(@)(@@) بقى يا ست هانم، ماتواخدنيش سلامة في خير ...(@)(@)(@@) أنس الوجود :(@)(@)(@@) وخير في سلامة، نعم.(@)(@)(@@) عثمان :(@)(@)(@@) نعم الله عليكي، أنا لي عند حضرتك رجا صغيرة، أحب دلوقت نتكلم بخصوصه، ولو أن يعني مكسوف من حضرتك.(@)(@)(@@) أنس الوجود :(@)(@)(@@) يا سلام يا أستاذ بالعكس، وأنا أكون ممنونة لأي خدمة، قل لي بس اتفضل، إيه هو؟(@)(@)(@@) عثمان :(@)(@)(@@) ربما يعني الشيء اللي حاطلبه ده يكون صعب شوية.(@)(@)(@@) أنس الوجود :(@)(@)(@@) بس اتكلم حضرتك. (عثمان يحملق إليها بإمعان ويتنهد.)(@)(@)(@@) أنس الوجود (على حدة) :(@)(@)(@@) الله! ده ماله كده بيبحلق في؟!(@)(@)(@@) عثمان :(@)(@)(@@) أنا حاتجنن خالص في جمال شعر حضرتك اللي زي سبايك الكنافة.(@)(@)(@@) أنس الوجود :(@)(@)(@@) إيه شعري! (على حدة)(@)(@)(@@) يظهر إنه قليل الأدب، أنا ما كانش لي حق أتسرع قوام وأعرفه بستات زي دول من الطبقات العالية.(@)(@)(@@) عثمان (على حدة) :(@)(@)(@@) ديهدي، هي زعلت والا إيه، بردون، أنا قصدي شريف جدا يا ست هانم، يعني بالعربي الفصيح أكون ممنون خالص لو تهاديني فقط ببرنيطة حضرتك.(@)(@)(@@) أنس الوجود :(@)(@)(@@) قول كده (على حدة)(@)(@)(@@) يا حرام ظلمته، حاظن فيه ظنون بطالة (إليه)(@)(@)(@@) فهمت يا أستاذ فهمت، حاضر بكل ممنونية أقدمها لك بمزيد الشرف.(@)(@)(@@) عثمان :(@)(@)(@@) أشيا رضا، استريحنا والحمد لله.(@)(@)(@@) أنس الوجود (على حدة) :(@)(@)(@@) غريب جدا الراجل ده! سهرة ياخد منها فردة جزمة، وسهرة يطلب فيها برنيطة، أنا أهو رايح أجهز البرنيطة لحضرتك وراجعة لك حالا (تخرج) .(@)(@)(@@) عثمان (وحده) :(@)(@)(@@) ربنا كريم اتنتعت، دانا زي اللي كنت غرقان وطلعت على ضهر الدنيا، أما كانت برنيطة مزفتة (يخرج القطعة الممزقة من جيبه)(@)(@)(@@) ماخليتشي عليها جنس دكان في مصر، هي في الحقيقة شكلها في غاية الشكانيطه (يضعها بجواره على الكرسي)(@)(@)(@@) يا ترى ولاد الصرمة نسايبي لسه 
ms284	 ملطوعين تحت والا اتوزعوا، أما أبص عليهم كده م الشباك ده (يذهب للشباك)(@)(@)(@@) أعوذ بالله! نايمين ع العتبة زي الجاموس، أنا ما شفتش عمري تلاقيح بالشكل ده يا هوه! (ينادي)(@)(@)(@@) إنت يا واد انت يا زفت، واد يا طلبه.(@)(@)(@@) الدكتور زعتر :(@)(@)(@@) أنا غلطان اللي بآمن لها، طيب يا فيفي أنا أوريكي، تخرجي من صباحية ربنا وتقوللي معزومة في بيت الست أنس الوجود، واسأل هنا بالتليفون يقولوا لي موش موجودة، دايرة فين؟ لازم أحقق، لازم أدقق (يرى قطعة البرنيطة)(@)(@)(@@) إيه! إزاي الكلام ده؟!(@)(@)(@@) عثمان (يترك الشباك ويتجه نحو زعتر) :(@)(@)(@@) دهدي، طلع منين ده؟(@)(@)(@@) زعتر (ماسكا القطعة) :(@)(@)(@@) يعني إيه الفصل ده أنا حاختل؟ برنيطتها تمام، هي دي البرينطة اللي خارجة بيها!(@)(@)(@@) عثمان :(@)(@)(@@) سيب يا أخينا من فضلك.(@)(@)(@@) زعتر :(@)(@)(@@) دي بتاعة مين؟ بتاعة حضرتك؟(@)(@)(@@) عثمان :(@)(@)(@@) أيوه يا أفندم، شايلها أمانة وياي.(@)(@)(@@) زعتر :(@)(@)(@@) لكن غريبة!(@)(@)(@@) عثمان :(@)(@)(@@) في إيه بقى؟(@)(@)(@@) زعتر :(@)(@)(@@) في بقية البرنيطة.(@)(@)(@@) عثمان :(@)(@)(@@) كلها الحصان يا سيدي، وادحنا حايسين على واحدة زيها من سلقط من ملقط لحد ما طلعت روحنا.(@)(@)(@@) زعتر (على حدة) :(@)(@)(@@) آه الحكاية فيها سر، لما أوقعه كده بصنعة لطافة على شرط من غير ما يعرف إني جوزها (إلى عثمان)(@)(@)(@@) لكن أفتكر، أنا يا ربي شفت البرنيطة دي على دماغ مين؟(@)(@)(@@) عثمان :(@)(@)(@@) على دماغ بنت المركوب اللي دايرة تتفسح لي مع بسلامته.(@)(@)(@@) زعتر (على حدة) :(@)(@)(@@) بغيظ بسلامته!(@)(@)(@@) عثمان :(@)(@)(@@) معلقاها في الشجرة.(@)(@)(@@) زعتر :(@)(@)(@@) آه (يفتكر)(@)(@)(@@) افتكرت هي صاحبتها موش لابسة الفستان أخضر كده؟(@)(@)(@@) عثمان :(@)(@)(@@) وفوق منه بلطو طحيني.(@)(@)(@@) زعتر (بغيظ) :(@)(@)(@@) بس اكتشفت الخيانة، أرجوك تدلني من فضل حضرتك، هي دلوقت موجودة فين احكي لي حالا؟(@)(@)(@@) عثمان :(@)(@)(@@) طيب وانت إيه يعني اللي يهم حضرتك في كده؟ (على حدة)(@)(@)(@@) أنا موش فاهم الراجل شكله اتغير كده ليه.(@)(@)(@@) زعتر :(@)(@)(@@) دلوقت مفيش داعي للتخبية الست دي تبقى مراتي أنا، فهمت؟(@)(@)(@@) عثمان :(@)(@)(@@) كلام فارغ!(@)(@)(@@) زعتر :(@)(@)(@@) إزاي فارغ؟(@)(@)(@@) عثمان :(@)(@)(@@) معلوم جوزها شفته بعيني. جدع صغار خالص، يطلع قد ولادك.(@)(@)(@@) زعتر :(@)(@)(@@) المهم، قل لي موجودين فين؟ إخلص.(@)(@)(@@) عثمان :(@)(@)(@@) إيش 
ms285	 عرفني، الله، هو أنا شيخ حارة! ما تدور انت مالكش رجلين، مالكش عنين (على حدة)(@)(@)(@@) عايزني أقوله على بيتنا لأجل ما يروح يطبقه.(@)(@)(@@) زعتر :(@)(@)(@@) يعني مابدكش تقول لي، طيب، فيه بوليس، فيه نيابة، اعمل حسابك بمجرد ما تخرج من عتبة البيت ده، البوليس حايكون قافشك زي الفار المخنوق، آه يا فيفي، يا دون، يا خاينة، يا مجرمة (يخرج) .(@)(@)(@@) عثمان (وحده) :(@)(@)(@@) أنا يا اخواتي اصطبحت بوش مين النهارده، كل ما نخلص من خازوق نطب في أزفت منه، حصان يقشش برانيط الناس، محلات تجارية يشطب الصنف منها، كتب الكتاب يتعطل والزفة تقلب بغم، نسايب فلاحين زي المعيز ماطرح ما امشي في رجليه، رايح فين؟ داخل فين؟ أهو مالهمش جواب عندي من هنا ورايح غير إلى ... حيث ألقت.(@)(@)(@@) شاذلي (من الخارج) :(@)(@)(@@) ده ما اسمهوش كلام ده، نتلطع في الشارع لدلوقت يعني إيه؟!(@)(@)(@@) عثمان :(@)(@)(@@) يا خبر إسود، الراجل نسيبي! والله واتفضحت يا عم هدهد الربيع.(@)(@)(@@) شاذلي (داخلا ومعه الفلاحين) :(@)(@)(@@) تعالى خد انت يا عثمان أفندي، كل الغياب ده هنا عند حيث ألقت.(@)(@)(@@) الفلاحين :(@)(@)(@@) يا سلام سلم على سراية حيث ألقت.(@)(@)(@@) عثمان :(@)(@)(@@) وطي حسك انت وهو يا مواشي، بلاش فضايح بلاش جرس.(@)(@)(@@) شاذلي :(@)(@)(@@) والعروسة دي اللي متلقحة في العربيات هي وأهلها.(@)(@)(@@) خادمة (داخلة ومعها صندوق كرتون) :(@)(@)(@@) أهه البرنيطة (لعثمان)(@)(@)(@@) الست دي قالت لي أديها لحضرتك، اتفضل.(@)(@)(@@) شاذلي :(@)(@)(@@) أهو لازم الكتاب حاينكتب هنا.(@)(@)(@@) عثمان :(@)(@)(@@) هاتي وريني، هاتي لما أبوسها (يقبل الصندوق)(@)(@)(@@) خلاص كانت علة وانزاحت من على قلبي (يفتح الصندوق ليرى فيخرج منه برنيطة سودة من غير ريش)(@)(@)(@@) إيه هو ده؟ (للخادمة)(@)(@)(@@) تعالي ما تمشيش، رايحة فين؟(@)(@)(@@) خادمة :(@)(@)(@@) نعم.(@)(@)(@@) عثمان :(@)(@)(@@) مظبوط أهي دي اللي احنا عايزينها موش الهبابة دي (يرفصها برجله) .(@)(@)(@@) خادمة :(@)(@)(@@) ما شبطت فيها واحدة اسمها الست فيفي وخدتها امبارح من ستي.(@)(@)(@@) عثمان :(@)(@)(@@) خديتها من ستك يعني مفيش برنيطة، وقعتنا زي الوحل! ما احناش متجوزين في ليلتنا.(@)(@)(@@) أنس الوجود (من الخارج) :(@)(@)(@@) تعالوا يا ستات، اتفضلوا يا هوانم.(@)(@)(@@) عثمان :(@)(@)(@@) أخبيهم فين الروازي اللي معاي دول ... بس 
ms286	 لو كانشي منظرهم عفش كده.(@)(@)(@@) أنس الوجود (داخلة) :(@)(@)(@@) أيوه يا أستاذ، سمعنا بقى الحاجات اللطيفة.(@)(@)(@@) سوكة (داخلا) :(@)(@)(@@) الحقهم، مايفهموش في التمثيل، ملهلبين على السمع.(@)(@)(@@) عثمان :(@)(@)(@@) والله يا سيدي أنا اللي ملهلب أكتر منهم (تدخل السيدات) .(@)(@)(@@) الفلاحين :(@)(@)(@@) يا وعدي ع الصنيبر يا وعدي! (السيدات يضحكن بنعومة.)(@)(@)(@@) الفلاحين :(@)(@)(@@) ياي (وهم يترنحون) .(@)(@)(@@) عثمان :(@)(@)(@@) إخص الله يفضحكم يا أوباش يا لمامة يا أولاد الرفدي.(@)(@)(@@) أنس الوجود :(@)(@)(@@) جم منين دول ياباي على دي صداغة؟!(@)(@)(@@) عثمان :(@)(@)(@@) ماتوأخوذناش دول الجماعة السنيدة بتوع التخت.(@)(@)(@@) الفلاحين :(@)(@)(@@) إيه سنيدة؟!(@)(@)(@@) السيدات :(@)(@)(@@) دول؟!(@)(@)(@@) سوكة :(@)(@)(@@) دول سنيدة دول؟!(@)(@)(@@) عثمان :(@)(@)(@@) سنيدة أيوه بس يعني موش مستعدين رسمي، لابسين كده هدوم البروفة، حاكم عندنا بقى في تونس ...(@)(@)(@@) سوكة :(@)(@)(@@) تونس مين، دولا ولا في الحبش كمان.(@)(@)(@@) أنس الوجود :(@)(@)(@@) الغرض سمعنا اتفضل، الله الله يا سيدنا.(@)(@)(@@) دولت :(@)(@)(@@) سمع هوس.(@)(@)(@@) عثمان :(@)(@)(@@) آه، وقع الفاس في الراس مافيش مفر يا عم هدهد الربيع لازم تغني أمرنا لله، يتفلقوا بقى، يتضرروا، يتوجعوا مالناش دعوة (يتنحنح ويضع يده على خده كالمغنيين) .(@)(@)(@@) لحن ختام الفصل الثاني(@)(@)(@@) أن كنت أسامح - وأن سخ يا بتح يا خروف نطاح - السح يا بنح يا خروف نطاح - طاب وأنا مالي طاب وأنا مالي - وأنا مالي هي اللي قالت لي - روحي في إيدك روحي - روحي في إيدك لإيدي - آه يا لا لا لا للي في الغرام سريرة والله أعلم بالسلامة جاني جاني بالسلامة - بالسلامة جاني دا جاني وقل لي الساعة كام - يا سي محمد الوقت راح مني - يا عيون حبيبي غاب وأنا قلبي داب وبقى له زمان يا حلو زمان والله زمان يا حلو بالجبنة يا مسقي عسل يا فول يا حراتي.(@)(@)(@@) الفصل الثالث (المنظر: صالون بمنزل عثمان كما في الفصل الأول.) (لحن العوالم: تشترك فيه الست علية.)(@)(@)(@@) 1(@)(@)(@@) عالمة 1 (بعد اللحن) :(@)(@)(@@) ياختي صلاة النبي أحسن، ده إيه الحس الملعلع اللطيف ده يا روحي!(@)(@)(@@) عالمة 2 :(@)(@)(@@) آه والنبي، يا رب ما تجعل حسد، بالك صوتها يا عيوشة فكر علي مين حظري كده؟(@)(@)(@@) عالمة 1 :(@)(@)(@@) ست أمينة العراقية؟(@)(@)(@@) عالمة 2 :(@)(@)(@@) يا بت يا 
ms287	 واعية انتي يا مدقدقة.(@)(@)(@@) عالمة 1 :(@)(@)(@@) بذمتك موش كده برضه؟(@)(@)(@@) عالمة 2 :(@)(@)(@@) هي بعينها بحتها العليوي ساعة ما تنجلي آخر الليل.(@)(@)(@@) فيفي :(@)(@)(@@) إيه مش قد كده أمال.(@)(@)(@@) عالمة 1 :(@)(@)(@@) طب وحياة سي عبده الحامولي في نومته، دستور يا سيدي، ماتشتغلي حضرتك في الكار زينا، ما لا تضربي أحسنها أسطى على عينها، صدقني بقا.(@)(@)(@@) فيفي :(@)(@)(@@) مرسي على كل حال أشكرك، ده بس من ذوقك.(@)(@)(@@) عالمة 2 :(@)(@)(@@) وحضرتك ياختي مدعية للغنا استحباب كده والا ...(@)(@)(@@) فيفي :(@)(@)(@@) لا استحباب ولا ... أنا جيه معزومة فقط، زيي زي معارف العروسة.(@)(@)(@@) عالمة 1 :(@)(@)(@@) آه، بس كده ليلتنا يا حبيبتي نادية، آنستي عقبال عندك.(@)(@)(@@) عالمة 2 :(@)(@)(@@) وهي اسم النبي حارسها العروسة، تعرفيش حاتنزف دلوقت والا فيها براح شوية؟(@)(@)(@@) عالمة 1 :(@)(@)(@@) آه بس لحد ما نشق هنا جنبكم على زفة مطاهر ونرجع مسافة نص ساعة.(@)(@)(@@) فيفي :(@)(@)(@@) معلهش مافيش مانع، لسه فين علبال ما يتلموا بقية المعازيم.(@)(@)(@@) عالمة 2 :(@)(@)(@@) قومي يا زنوبة، يا ستوتة يا خدوجة، ياله قبل ما ننزحم.(@)(@)(@@) العوالم :(@)(@)(@@) ياله.(@)(@)(@@) عالمة 2 (وهي خارجة) :(@)(@)(@@) مؤقتا ياختي، تقعدي بالعافية جايين تاني (يخرجن) .(@)(@)(@@) فيفي :(@)(@)(@@) ودي كانت شبكة إيه الليلة دي يا ربي، حافضل ملطوعة هنا لإمتى عشان خاطر الهبابة البرنيطة دي؟! مين عارف جوزي دلوقت بعد التأخير ده كله عامل إيه؟ ده لازم مقوم الدنيا على رجل، سبع ساعات أخرج م البيت ما أرجعوش!(@)(@)(@@) المتر (داخلا) :(@)(@)(@@) إيه احكيلي يا فيفي، ماجاشي لسه بربري الكلب؟(@)(@)(@@) فيفي :(@)(@)(@@) أبدا، ماجوش إلا الجماعة اللي حايزفوا العروسة.(@)(@)(@@) المتر :(@)(@)(@@) عوالم. يبوا يستنوني. هو أظن حايتجوز في ليلته إن ماجابشي البرنيطة ياخي العفو، دا أنا أحلق شنبي إن ما قلبتها بغم على دماغ أبوه، عوالم اسم الله يا عوالم، ده أنا أخليها له سهرة بالندابين بالمعددين.(@)(@)(@@) فيفي :(@)(@)(@@) بس أما نشوف قبله جي سبع والا ضبع.(@)(@)(@@) المتر :(@)(@)(@@) تعرفي لما أغلب خالص، أشط له عود كبريت في الموبليا وتبقى الدخلة بقا على يد وابور الحريقة.(@)(@)(@@) فيفي :(@)(@)(@@) يا شيخ ما تبقاش انت راخر شراني كده، حريقة مين وعفريتة مين، إحنا بنقول يا الله نداري الموضوع، والا حانعمل له ثورة 
ms288	 واللي ما يشتري يتفرج.(@)(@)(@@) المتر :(@)(@)(@@) زي بعضه، العند يرث الكفر، أنا واحد قلبي زي الفولاذ، قاطع دماغي وحاططها على كفي، الكلمة اللي تتطلع من بقي لا بد تتنفذ، أنا قلت لازم يجيب برنيطة من جنس اللي اتمزعت يعني حتما لازم يجيب غير كده ماعنديش.(@)(@)(@@) فيفي :(@)(@)(@@) أنا مش فاهمة، الناس كلها بتحب، مابقاش نجمهم مكشوف كده، إيش عجب احنا بس اللي صوفتنا منورة عجايب يا ربي عجايب!(@)(@)(@@) المتر :(@)(@)(@@) أوه حانرجع بقا للنغمة إياها، ده شيء صعب، هو أنا إيه، بانفخ في قربة مقطوعة، يا حبيبتي قلت لك ستين ألف مرة، اللبخة دي اللي بتتلبخيها مالهاشي مناسبة، حب يعني تلطيم، يعني مقايسة، زي واحد وواحد يبقوا اثنين.(@)(@)(@@) فيفي :(@)(@)(@@) كفاية علي الفلسفة دي اللي تودي في داهية، جوزي دلوقت، أقول له إيه بس؟! أرجع له بأنهي وش؟!(@)(@)(@@) المتر :(@)(@)(@@) يا ستي يبقى وقتها اللي يعين الله، آخر مافيها موش حاتتطلقي منه، فيه أكتر من كده؟(@)(@)(@@) فيفي :(@)(@)(@@) يا فرحتي، وأبقى أنبسط لما يروح من إيدي واحد دكتور زي ده بيصرف علي شهري فوق السبعين تمانين جنيه.(@)(@)(@@) المتر :(@)(@)(@@) المسألة يا عزيزتي مش مسألة جنيهات، المحبة هي الكل في الكل، بعشرة جنيه فقط بخمستاشر بعشرين تقدري تعيشي سلطانة زمانك مع واحد زي أنا، تحبيه ويحبك، تعرفي البصلة ديك الساعة لما تغمسها بشوية الملح، ما دام فيه إرادة في الوسط، ما دام فيه رغبة، ما دام فيه مودة، تبقى عندي وعندك ألذ من طعم الأوزي المحمر.(@)(@)(@@) لحن دويتو(@)(@)(@@) لطيف :(@)(@)(@@) الحب لذته أهواله(@)(@)(@@) زي الدهب تجليه ناره(@)(@)(@@) لولا الصعايب في نواله(@)(@)(@@) ماكانشي يغلى مقداره(@)(@)(@@) فيفي :(@)(@)(@@) لا هي كام صعايب هي(@)(@)(@@) عديت لا نوبة ولا مية(@)(@)(@@) ألا الأكادة(@)(@)(@@) شيء كلماده(@)(@)(@@) يكتر علي(@)(@)(@@) زيادة وزيادة(@)(@)(@@) لطيف :(@)(@)(@@) في الحب أهون شيء عندي(@)(@)(@@) تضحيتي لروحي ومالي(@)(@)(@@) حلفتك أوثقي واعتمدي(@)(@)(@@) على عواطفي وأميالي(@)(@)(@@) فيفي :(@)(@)(@@) معتمدة من غير حلفاني(@)(@)(@@) وواثقة من ود حبيبي(@)(@)(@@) وإن ماجاوبتوش يا لساني(@)(@)(@@) ردي يا مهجتي وأجيبي(@)(@)(@@) الاثنان :(@)(@)(@@) الدنيا دي أسعد من فيها(@)(@)(@@) عاشق وفي وعاشقة وافية(@)(@)(@@) ولا يصعد ناس ولا 
ms289	 يشقيها(@)(@)(@@) غير الإخلاص والقابلية(@)(@)(@@) الأطرش (من الخارج) :(@)(@)(@@) إزاي بس؟ يفوت الفرح ويروح فين؟(@)(@)(@@) المتر :(@)(@)(@@) دهدي، وده مين اللي جي ده راخر؟(@)(@)(@@) الأطرش (داخلا) :(@)(@)(@@) حقيقة جنس البربري مايبيضش عقله، أهو لون وشه، لون مخه (لا يرى أحدا) .(@)(@)(@@) فيفي :(@)(@)(@@) ده ساخط عليه قوي.(@)(@)(@@) المتر :(@)(@)(@@) مين عارف، ضروري مزعله، شيء في مصلحتنا، أهي دي فرصة كويسة تولع الفتيل معاه زيادة وزيادة.(@)(@)(@@) فيفي :(@)(@)(@@) لكن بس من غير ما نعرفه، مالكش حق!(@)(@)(@@) المتر :(@)(@)(@@) سيبك، والله ابن الجارية ده لأنا موريه الليلة دي نجوم الضهر (يتقدم إلى الأطرش)(@)(@)(@@) ألا يا حضرة ...(@)(@)(@@) الأطرش :(@)(@)(@@) لا والله يا بني، معاييش ساعة.(@)(@)(@@) المتر :(@)(@)(@@) ساعة؟!(@)(@)(@@) فيفي :(@)(@)(@@) هو حد جاب له سيرة ساعة؟(@)(@)(@@) المتر :(@)(@)(@@) أنا باسأل حضرتك عن ...(@)(@)(@@) الأطرش :(@)(@)(@@) يجوز يجوز، هو قايل إن فيه آلاتية، لكن مين ما اعرفشي.(@)(@)(@@) فيفي :(@)(@)(@@) آلاتية؟!(@)(@)(@@) المتر :(@)(@)(@@) آلاتية إيه؟! ده ماله بيخرف من غير معنى (إليه)(@)(@)(@@) أنا لا سألت حضرتك عن آلاتية، ولا عن قرداتية، فقط عايز أستفهم.(@)(@)(@@) الأطرش :(@)(@)(@@) لا يا خويا لا، بوفيه مابوفيهشي، دي حاجات الناس الألفرنكة، أما دي فرح تقريبا فلاحي، يعني الأكل فيه الاتوركة.(@)(@)(@@) فيفي :(@)(@)(@@) أما بس، ده لازم مجنون!(@)(@)(@@) المتر :(@)(@)(@@) والا يمكن سمعه تقيل (بصوت عالي في أذنه)(@)(@)(@@) حضرتك هنا تبقى من ضمن المعازيم والا فيه علاقة فيه قرابة فيه شغلانة؟(@)(@)(@@) الأطرش :(@)(@)(@@) شغلانة؟! شغلانة ازاي؟ فراش يعني، حضرتك شايف الطبلة فوق كتافي؟!(@)(@)(@@) المتر :(@)(@)(@@) الله موش الغرض (إلى فيفي)(@)(@)(@@) باقول لك سمعه تقيل ماردش إلا بهللولة. طب وبتزعل ليه جنابك؟(@)(@)(@@) الأطرش :(@)(@)(@@) أمال ما أزعلشي يا سيدنا الأفندي، إيه بتفتكرني مطيب، سامعني باقول اسكت يا بتاع اللب سمع هوس؟!(@)(@)(@@) المتر :(@)(@)(@@) ماحدش قال كده لا سمح الله. ده ماله قنط كده ليه؟!(@)(@)(@@) الأطرش :(@)(@)(@@) بتحسبني مين بدي أفهم؟ ألا شغلانة دي كمان! ليه المغرفة شايفها معلقة في حزامي عشان ماتفتكرني الأسطى العشي؟ ألا شغلانة، قال شغلانة قال.(@)(@)(@@) فيفي :(@)(@)(@@) ما خلاص يا سيدي ماتتحمقشي قوي، الغلط مردود، هو إيه كفر؟!(@)(@)(@@) المتر :(@)(@)(@@) والا يعني السؤال حرم؟!(@)(@)(@@) الأطرش (بهدوء بعد الغضب) :(@)(@)(@@) ماحرمشي يا بني، أستغفر الله العظيم، لكن 
ms290	 ماتواخذنيش كمان يحق لي أتجنن لما تعملني هلفوت من ضمن الشغالة، دانا العروسة نفسها تبقى بنت أختي، بنت أختي لزم، يعني أنا ...(@)(@)(@@) المتر :(@)(@)(@@) خالها؟ فاهم، عدم المؤاخذة معلهشي.(@)(@)(@@) الأطرش :(@)(@)(@@) معلهشين يا بني تلاتة أربعة، آنستو وشرفتم، معازيم حضرتكم مش كده؟(@)(@)(@@) المتر :(@)(@)(@@) معازيم أيوه، ربنا يتمم بخير (بصوت واطي يتمم بزفت، والله وقعت يا بربري النوايب، أهو دلوقت اتفتحت لنا سكة ننتقم بها من جتته) .(@)(@)(@@) فيفي :(@)(@)(@@) يا شيخ مافيش لزوم بقا، بلاش أذية.(@)(@)(@@) المتر :(@)(@)(@@) لا والنبي، فرصة زي دي أنا مجنون أضيعها من أيدي (إليه بصوت عالي)(@)(@)(@@) بقا حضرتك تشرفنا تبقى خال العروسة.(@)(@)(@@) الأطرش :(@)(@)(@@) عمك جمعة بك.(@)(@)(@@) المتر :(@)(@)(@@) طب ويعني يا سي عم جمعة بك، هي بنت أختك دي كانت عملت إيه في دنيتها لما تعاقبوها العقاب الوحش ده؟(@)(@)(@@) فيفي :(@)(@)(@@) الله يجازيك يا شيخ، ده انت إبليس؟(@)(@)(@@) الأطرش :(@)(@)(@@) عقاب؟! بتقول إيه حضرتك؟ مقلب ازاي بقا يا منجي يا رب.(@)(@)(@@) المتر :(@)(@)(@@) معلوم عقاب، واحدة زي دي، بنت ناس، مش كان لازم قبل ما تجوزوها الراجل بربري زي ده، تستفهموا أولا عن أخلاقه، عن مشيه، عن سيرته، عن فضايحه اللي بيضج منها البوليس.(@)(@)(@@) الأطرش :(@)(@)(@@) بوليس؟! يا خبر إسود.(@)(@)(@@) المتر (متمما) :(@)(@)(@@) عن رذايله اللي بتصرخ منها المحاكم.(@)(@)(@@) الأطرش :(@)(@)(@@) محاكم! يا واقعة مطينة.(@)(@)(@@) المتر :(@)(@)(@@) أمال انتم يعني كنتم فاكرين إيه؟(@)(@)(@@) الأطرش :(@)(@)(@@) فاكرين غير كده خالص، فاكرينه بني آدم.(@)(@)(@@) المتر :(@)(@)(@@) بني آدم، ده انتم مساكين، لا حول الله يا رب! يا خسارة يا بنت الناس يا خسارة!(@)(@)(@@) الأطرش :(@)(@)(@@) خسارة قوي قوي، دي البنت قمر بنت اختي، ماهوش لا مدح ولا شكرانية تنهدي لملوك.(@)(@)(@@) المتر :(@)(@)(@@) يا حرام يا حرام.(@)(@)(@@) فيفي :(@)(@)(@@) يا ابن الحلال ماتنكش في الخراب، اتقي ربنا.(@)(@)(@@) المتر :(@)(@)(@@) ربنا يصبركم على ما بلاكم.(@)(@)(@@) الأطرش :(@)(@)(@@) وقبل ما يصبرنا مانلحقهاش وهي سخنة ليه، نبطل الجوازة.(@)(@)(@@) المتر (على حدة) :(@)(@)(@@) بس، شعللنا النار، أدي أول البشاير (إليه)(@)(@)(@@) وعلى إيه بقا، خلاص، جت قسمتها كده والسلام.(@)(@)(@@) الأطرش :(@)(@)(@@) لا سلام ولا كلام، دي بنت اختي، دانا خالها، دي ترجع الليلة عالبلد بإكسبريس 
ms291	 الفجر.(@)(@)(@@) فيفي :(@)(@)(@@) إخص، والله عملها وفلح.(@)(@)(@@) المتر :(@)(@)(@@) ما بلاش بقا، فاتت وانتهينا ، حاكم أنا، ربنا عالم، مايخلصنيش أكون سبب في قطع المعايش وتبويظ الجوازات، آه، الواحد له عين وعافية.(@)(@)(@@) الأطرش :(@)(@)(@@) يخليهم لك يا بني، ده أنا بالعكس، جمايلك دي حاحطها على زر الطربوش من فوق، فهمتنا اللي ماكناش عارفينه، هنيا لك، دانت تخش الجنة حدف (يدخل الحاج شاذلي وطلبة والفلاحات) .(@)(@)(@@) شاذلي :(@)(@)(@@) هي إيه يا خويا العمايل دي بتاعت عثمان أفندي!(@)(@)(@@) المتر :(@)(@)(@@) إش إش، دي لهلبت بالمرة، وأدي راخر أبو العروسة.(@)(@)(@@) شاذلي :(@)(@)(@@) بقا ده يصح منه، وتبقى الليلة دخلته، والمعازيم يفوتهم كده يرنوا لدلوقت؟!(@)(@)(@@) الأطرش (يراه ويتجه إليه باهتمام) :(@)(@)(@@) حاج شاذلي، ابن حلال جيت في وقتك تعالى هنا تعال.(@)(@)(@@) شاذلي :(@)(@)(@@) هيه، عايزني في حاجة؟(@)(@)(@@) الأطرش :(@)(@)(@@) حاجة لكن تسم البدن.(@)(@)(@@) شاذلي :(@)(@)(@@) يابوي.(@)(@)(@@) الفلاحين :(@)(@)(@@) كفى الله الشر!(@)(@)(@@) المتر (على حدة) :(@)(@)(@@) بس، الفاتحة الجوازة، ولا الضالين آمين.(@)(@)(@@) الأطرش :(@)(@)(@@) إنت قول لي هنا، تاخذ في شورتك والا أسحب روحي وهب جزم.(@)(@)(@@) شاذلي :(@)(@)(@@) خبر إيه بس ما تتكلم.(@)(@)(@@) الأطرش :(@)(@)(@@) البت قمر بنتنا.(@)(@)(@@) شاذلي :(@)(@)(@@) أيوه مالها قول.(@)(@)(@@) الأطرش :(@)(@)(@@) مابقاش يمكن أبدا تجوزها لبربري الكلب ده.(@)(@)(@@) شاذلي :(@)(@)(@@) يا دي الداهية!(@)(@)(@@) الفلاحين :(@)(@)(@@) يا شيخ العرب يا بدوي.(@)(@)(@@) المتر (على حدة) :(@)(@)(@@) عال عال، أهو الملعوب ماشي بحموه.(@)(@)(@@) فيفي :(@)(@)(@@) وينوبك إيه بس قلبت كيان الدنيا؟!(@)(@)(@@) شاذلي :(@)(@)(@@) إياك بانت لك من جهته حاجة وحشة؟(@)(@)(@@) الأطرش :(@)(@)(@@) فضايحه بيضج منها البوليس.(@)(@)(@@) شاذلي :(@)(@)(@@) بوليس؟!(@)(@)(@@) الفلاحين :(@)(@)(@@) إخص.(@)(@)(@@) الأطرش :(@)(@)(@@) رذايله بتصرخ منها المحاكم.(@)(@)(@@) شاذلي :(@)(@)(@@) محاكم!(@)(@)(@@) الفلاحين :(@)(@)(@@) يا ساتر استر.(@)(@)(@@) الأطرش :(@)(@)(@@) ولولا صادفت واتقابلت أنا والجدع اللطيف ده، والست الأميرة اللي معاه دي ...(@)(@)(@@) الجميع :(@)(@)(@@) دول؟ (مشيرا إلى المتر وفيفي) .(@)(@)(@@) الأطرش :(@)(@)(@@) لولا كده ماكانشي المجني ظهر، واتضح لنا التاريخ بتاعه، التاريخ المهبب، التاريخ اللي يوقع اللقمة م الحنك.(@)(@)(@@) شاذلي (إلى المتر) :(@)(@)(@@) إلهي ينجي شبابك يا شيخ، كنا حانطب على بوزنا.(@)(@)(@@) المتر :(@)(@)(@@) إن جيت للحقيقة الواحد ما يصحش يجري في الشر، لكن بقا دي ذمة كمان.(@)(@)(@@) الفلاحين :(@)(@)(@@) تسلم ذمتك.(@)(@)(@@) شاذلي :(@)(@)(@@) ياما الدنيا دي فيها أولاد حلال، وتعرفه حضرتك حق المعرفة 
ms292	؟(@)(@)(@@) المتر :(@)(@)(@@) أعرفه وبس؟ أمال يا ترى حاتكلم كده بلجهجهون؟!(@)(@)(@@) الفلاحين :(@)(@)(@@) حماك الله .(@)(@)(@@) المتر :(@)(@)(@@) ده الواحد إن ماكانشي بس مختشي العيبة، والا بلاش، مافيش لزوم ربنا يتوب عليه.(@)(@)(@@) شاذلي :(@)(@)(@@) لا والنبي لانت قايل، والنبي الهادي.(@)(@)(@@) المتر :(@)(@)(@@) اللهم صلي عليه، وليه تحلفني بس مالكشي حق، أهو أنا مثلا واحد من أصحابه ينعذر في قرشين، عيب الإنسان يتكلم.(@)(@)(@@) شاذلي :(@)(@)(@@) تسلفه.(@)(@)(@@) الفلاحين :(@)(@)(@@) مفهوم.(@)(@)(@@) المتر :(@)(@)(@@) يحتاج لحاجة لمحتاجه، مافيش تكليف.(@)(@)(@@) الفلاحين :(@)(@)(@@) أصله خسع.(@)(@)(@@) الأطرش :(@)(@)(@@) ينكد عليه، حرامي كمان، ويسرق منك بتقول؟(@)(@)(@@) المتر :(@)(@)(@@) تعرف آخر ده كله كان جزاي منه إيه؟ يخوني في حبيبتي دي (مشيرا إلى فيفي) .(@)(@)(@@) شاذلي :(@)(@)(@@) إتفوه! يخونه العيش والملح؟!(@)(@)(@@) الفلاحين :(@)(@)(@@) البعيد اللي ماهو هنا.(@)(@)(@@) المتر :(@)(@)(@@) ويجيبها عنده في البيت هنا، وأنا باقلي خمس تيام أدور عليها سلقط ملقط زي المجنون لغاية ما عترت فيها دلوقت، والنيابة لازم الليلة دي تعرف شغلها وياه.(@)(@)(@@) شاذلي :(@)(@)(@@) ليلة الدخلة آخ ابن الرفضي.(@)(@)(@@) طلبة :(@)(@)(@@) يخطف حريمات الناس، يا ويله من عذاب ربنا!(@)(@)(@@) المتر :(@)(@)(@@) ومن زنزانة البوليس، ومن محكمة الجنايات، هو أنا حافوتها له ياخي دهدي.(@)(@)(@@) شاذلي :(@)(@)(@@) بس من فضل حضرتك، صبرك عليه قد ساعتين تلاتة لما نقطع احنا جرته ونسافر على بلدنا.(@)(@)(@@) طلبة :(@)(@)(@@) وبعد كده تعرف خلاصك فيه.(@)(@)(@@) المتر :(@)(@)(@@) أبدا مافيش استنى، دي حكاية مش صغيرة، دانا أطربق له البيت.(@)(@)(@@) شاذلي :(@)(@)(@@) حوش حايطربق البيت يا طلبة.(@)(@)(@@) طلبة :(@)(@)(@@) واحنا فيه، يا لطيف اللطف!(@)(@)(@@) فيفي :(@)(@)(@@) زدتها قوي، ماتبقاش جهنمي.(@)(@)(@@) المتر :(@)(@)(@@) هو فاكر إيه، دانا أولع له هنا حريقة.(@)(@)(@@) شاذلي :(@)(@)(@@) حريقة حوش يا وله، عايز يحرق الجهاز.(@)(@)(@@) الفلاحين :(@)(@)(@@) يحرقه؟ يا خبر أغبر!(@)(@)(@@) شاذلي :(@)(@)(@@) بس لما نحمل الجهاز، أبوس رجلك دافعين في الجهاز دم قلبنا.(@)(@)(@@) المتر :(@)(@)(@@) واقعة سودة، أنا أوريه (إلى فيفي)(@)(@)(@@) تعالي.(@)(@)(@@) فيفي :(@)(@)(@@) يا دهوتي! ده أنت لهجاوي الغبرة، إحنا الليلة دي مش منقولين.(@)(@)(@@) المتر :(@)(@)(@@) من جوه، يخطف حبيبتي دانا أخرق عينه، دانا أهد البيت طوبة طوبة (إلى فيفي)(@)(@)(@@) قولي لما نقعد نستناه (وهما داخلان)(@)(@)(@@) يستغفلني دانا أقرض زوره، إن ما جبت له حالا وابور الحريقة يستنى (يدخلان) .(@)(@)(@@) شاذلي :(@)(@)(@@) يا 
ms293	 باي! ده الراجل يا حفيظ يا رب، مدخن وناوي له عاللومان.(@)(@)(@@) طلبة :(@)(@)(@@) ماهو له حق، مش خاطف حبيبته.(@)(@)(@@) الأطرش :(@)(@)(@@) إحنا دلوقت عيننا وعبادتنا عالجهاز، خشي انتي وهي لمي الكراكيب يا بت حتة حتة.(@)(@)(@@) فلاحة :(@)(@)(@@) أيوه معلوم، تعالي يا شلبية، يا مباركة، يا فطومة (يدخلون) .(@)(@)(@@) شاذلي :(@)(@)(@@) آه ابن اللاوندي، كان عايز يوسخ مقام عيلتنا.(@)(@)(@@) طلبة :(@)(@)(@@) أنا من يومها قلت لكم عليه ده باين ضلالي ماصدقتونيش.(@)(@)(@@) الدكتور (من الخارج) :(@)(@)(@@) فين هو المجرم؟(@)(@)(@@) شاذلي :(@)(@)(@@) إيه، مجرم؟ وده إيه راخر اللي بيبرطم؟(@)(@)(@@) الدكتور (داخلا) :(@)(@)(@@) فين هو الدون، السافل، المنحط؟(@)(@)(@@) شاذلي :(@)(@)(@@) مين يا ترى؟(@)(@)(@@) الدكتور :(@)(@)(@@) فين هو بربري الكلب؟(@)(@)(@@) طلبة :(@)(@)(@@) ارمي وأدي جرسة جديدة.(@)(@)(@@) شاذلي :(@)(@)(@@) وقال كنا عايزين نناسبه قال.(@)(@)(@@) طلبة :(@)(@)(@@) وده مين ده راخر؟ لازم من صحاباته الخباصين اللي عازمهم.(@)(@)(@@) الدكتور :(@)(@)(@@) اسمع انت وهو، خلوه حالا يقابلني هنا إسود الوش.(@)(@)(@@) شاذلي :(@)(@)(@@) ماهو مش موجود.(@)(@)(@@) الدكتور :(@)(@)(@@) ده كلام ماسمعوش، ده كلام فارغ، بتنكروه مني، بتخبوه دانا أوديكم في داهية، إنتم لازم شركاته.(@)(@)(@@) شاذلي :(@)(@)(@@) شركاته! يا خبر إسود.(@)(@)(@@) الفلاحين :(@)(@)(@@) ومدهول.(@)(@)(@@) الدكتور :(@)(@)(@@) هس، باين على وشكم، هو أنا ماعنديش نظر، ماعنديش فراسة، دانا أفهم الهوى الطاير دانا أفهم الجن.(@)(@)(@@) شاذلي :(@)(@)(@@) يا سيدي والنبي مالنا دعوة، إحنا حيا الله كنا حانجوزه بنتنا ورجعنا ضربناه ستين صرمة.(@)(@)(@@) الدكتور :(@)(@)(@@) تطلعوا تنزلوا مافيش فايدة في اللف ده كله، لازم توروه لي دلوقت حالا.(@)(@)(@@) شاذلي :(@)(@)(@@) منين بس حانوريه له يا عالم؟!(@)(@)(@@) الدكتور :(@)(@)(@@) مانتوش عايزين توروه لي؟ قولولي مخبيها فين؟(@)(@)(@@) شاذلي :(@)(@)(@@) مخبيها؟ هي مين دي؟(@)(@)(@@) الدكتور :(@)(@)(@@) أيوه اعملوا غشم دلوقت، بقا يعني مانتوش عارفين هي مين دي؟(@)(@)(@@) طلبة :(@)(@)(@@) لا وحياة أم العواجز.(@)(@)(@@) الدكتور :(@)(@)(@@) مراتي.(@)(@)(@@) الفلاحين :(@)(@)(@@) مراتك!(@)(@)(@@) شاذلي :(@)(@)(@@) خاطفها روخره؟(@)(@)(@@) الدكتور :(@)(@)(@@) ومخبيها عندكم، هنا في البيت ده.(@)(@)(@@) طلبة :(@)(@)(@@) هو خاطف كام ابن فردة الواطي؟!(@)(@)(@@) شاذلي :(@)(@)(@@) اللي واخد حبيبته واللي واخد مراته، وعمال يلملم زي الحداية.(@)(@)(@@) الدكتور :(@)(@)(@@) إخلص انت وهو، مخبيها فين قولولي بالذوق، أيوه، لحسن ماعنديش غير كوني أدربك البيت ده فوق دماغكم.(@)(@)(@@) شاذلي :(@)(@)(@@) يا مغيث يا رب، حوش يا وله، حايدربك البيت راخر 
ms294	.(@)(@)(@@) طلبة :(@)(@)(@@) الجهاز إحنا في عرض النبي، الجهاز ياخواتي.(@)(@)(@@) الدكتور :(@)(@)(@@) وأنا من حق علشان إيه أتعب نفسي، مش فيه بوليس، مش فيه نيابة، مش فيه محكمة، أنا أعرف ازاي أكلبشه، إن ما جبته في حديد، إن ماوديته أرميدان (يخرج) .(@)(@)(@@) طلبة :(@)(@)(@@) يادي الفضايح الليلة دي يا دي الهتايك!(@)(@)(@@) شاذلي :(@)(@)(@@) داير في البلد يخطف النساوين ابن الفرتوس!(@)(@)(@@) طلبة :(@)(@)(@@) واشحال بس إن كان حلو، إشحال إن كان أبيض، داهية لا تربحه البعيد!(@)(@)(@@) الأطرش :(@)(@)(@@) داهية لا تكسبه.(@)(@)(@@) شاذلي :(@)(@)(@@) لا في عينه.(@)(@)(@@) طلبة :(@)(@)(@@) ولا في عافيته.(@)(@)(@@) الأطرش (صائحا من الداخل) :(@)(@)(@@) استعجلي يا بت، لمي الجهاز كله شهلي، ميعاد القطر قرب.(@)(@)(@@) عثمان (من الخارج) :(@)(@)(@@) أهو رمل زي ما يكون والسلام ...(@)(@)(@@) شاذلي :(@)(@)(@@) اسمع اسمع يابن المخسوف.(@)(@)(@@) عثمان (من الخارج) :(@)(@)(@@) أحمر أخضر، مايهمش الموجود.(@)(@)(@@) شاذلي :(@)(@)(@@) هو اللومانجي أنا عارف حسه، إحنا خلاص مابيناش وبين أي علاقة.(@)(@)(@@) طلبة :(@)(@)(@@) أيوه نفوته يهوي زي الكلب، لا ترد ولا تصد.(@)(@)(@@) عثمان (داخلا ومعه المأذون) :(@)(@)(@@) أنا عارف دول فراشين إيه دول، رمل أحمر والا رمل أصفر، هو احنا حاناكله، مش حاينرش قدام الباب وبس، إن شاء الله يكون أزرق حتى، دي روخرها بدها استشارة، تعالي أقعد أنت راخر يا شيخ حمص.(@)(@)(@@) المأذون :(@)(@)(@@) عفوا سيدي وعمدتي ومعتمدي، لست أدعي حمصا ولا فولا، ولكني الشيخ عبد المولى.(@)(@)(@@) عثمان :(@)(@)(@@) طيب يا سيدي فهمنا.(@)(@)(@@) الشيخ :(@)(@)(@@) زادك الله فهما، وجعلها عروسة شهمة كما أنت شهما، وبعد فيا عبد الله، ما اسمك وكم سنك؟ وما اسم العروسة المحروسة المصونة؟ بكر هي أم عزباء كانت مركونة؟(@)(@)(@@) عثمان :(@)(@)(@@) وله وله وله، عندك إيه هو ده؟! إنت بتكر لي في إيه؟ ألفية ابن مالك؟ ما تقعد هنا لما وقت العقد، قلبت مخي، داهية تقلب مخك.(@)(@)(@@) شاذلي :(@)(@)(@@) ماهوش شايفنا لسه، إحم (يتنحنح عمدا) .(@)(@)(@@) عثمان :(@)(@)(@@) إحم طب إحم ورحمة الله، هو انتم هنا، لا مؤاخذة، ماشفتكوش، الواحد والعياذ بالله عينيه بقت زي عينين المساطيل، لا هو شايف ولا هو ناضر (إلى شاذلي)(@)(@)(@@) المأذون أهو، الله ده ماله كده ياباي ماطط بوزه وعامل لي زي الفيل 
ms295	 أبو زلومة (يناديه وهو جالس بجواره)(@)(@)(@@) نسيبي، حماي، أما عجايب إيه المناسبة مش بيرد؟ (ينطر في وجهه)(@)(@)(@@) إزاي ده عينيه مفتحة زي الحلق.(@)(@)(@@) الشيخ :(@)(@)(@@) إلى متى هؤلاء منتظرون، ألا تعلمون ويفهمون بأن صناعة المأذون لها في كل ساعة زبون، أي عريساه، عجل ولا تؤجل.(@)(@)(@@) عثمان :(@)(@)(@@) دهدي، ما قلت لك بلاش خوته أمال، ده انت أظن الود ودك تكتب الكتاب عالسلالم.(@)(@)(@@) الشيخ :(@)(@)(@@) هذا لكثرة الأشغال، ووفرة الأعمال، والتحنكيش من عندك أيضا على ريال أو نصف ريال.(@)(@)(@@) عثمان :(@)(@)(@@) جتك أنيال يشيل الجمال، مالك ملحوق كده، هو انت إيه حضرتك؟ (ناظر إلى شاذلي)(@)(@)(@@) إنما يعني يطلع إيه عدم الرد من صاحبنا ده؟ (يناديه)(@)(@)(@@) حماي جايب لك أهو جبت مأذون على كيفك يعقد العقدة من دول ماتنفكش أبدا (هنا يعطس شاذلي فجأة)(@)(@)(@@) حاسب طرطشتني، داهية تقرفك، إيه ده لا لا لا (يرى الجاكتة كأنها مبللة)(@)(@)(@@) ماتشتغل في التنظيم، ده انت خسارة قوي ترش ميدان الأوبرا بتلات أربع عطسات من دول.(@)(@)(@@) الشيخ :(@)(@)(@@) مضى من الزمن خمس دقايق، ولست أرى لتأخير الكتاب عائق.(@)(@)(@@) عثمان :(@)(@)(@@) الشيخ ده أنا بايني حاضربه . (متجها إلى طلبة)(@)(@)(@@) لما اسأل الصنم التاني ده، أنا مش عارف ضريبة إيه دي اللي مسكاهم كده، دول ما كانوش ينسدوا أبدا، أما حاجة تعفرت قوي أنا يا واد أنت يا طلبة، شوف يا خويا مبرق لي بعينه ازاي ولا فيش كلام، الله، أنا خلاص ياهو قربت أختل.(@)(@)(@@) المأذون :(@)(@)(@@) انجز ودعنا نخش في الجد، أو ليس لهذا التباطؤ من حد؟(@)(@)(@@) عثمان :(@)(@)(@@) إنت يعني مش ناوي تنسد (يتجه إلى جمعة)(@)(@)(@@) عم جمعة بك (صائحا بأعلى صوته)(@)(@)(@@) إنت يا عم جمعة، جمعة يا نهار العطلة، العطلة الرسمية (لنفسه)(@)(@)(@@) ده لازم بقا جرالهم حاجة يكونشي داء الطرشان ده من ضمن الأمراض اللي تعدي، مش بعيد يمكن اتعدوا روخرين من قريبهم ده.(@)(@)(@@) شاذلي (يصيح بغتة فينزعج عثمان ويقفز من شدة الخضة) :(@)(@)(@@) لمي الجهاز يا بت.(@)(@)(@@) عثمان (وهو يبصق في عينه) :(@)(@)(@@) بسم الله الرحمن الرحيم، لخلخت ركبي، ربنا ما يبارك لك، طب 
ms296	 ولما انت لا مسخسخ ولا ميت وفيك الروح يا بارد ماتردش ليه م الصبح؟(@)(@)(@@) شاذلي :(@)(@)(@@) هس يا راجل يا فسدان يا عديم الحيا.(@)(@)(@@) عثمان :(@)(@)(@@) الله، الله! إيه يا خويا العبارة؟ دول مالهم كده طلعوا في زي الصواريخ من غير مناسبة؟!(@)(@)(@@) الشيخ :(@)(@)(@@) لقد بلغت الروح الحلقوم، وتلطمنا تلطما من غير لزوم، فإما أن نعقد وإما أن نقوم.(@)(@)(@@) عثمان :(@)(@)(@@) يعني يا قدم الشوم واللوم، مانتش شايف الواحد ازاي مسموم، من الحاجات اللي تطلع العريس م الهدوم؟!(@)(@)(@@) الأطرش :(@)(@)(@@) إحنا الناس الأمرا، الناس النضاف الناس المستورين، الناس اللي مداسهم ...(@)(@)(@@) عثمان :(@)(@)(@@) مداسهم، لا لا إحنا جرى إيه حانلبخ؟(@)(@)(@@) الأطرش :(@)(@)(@@) نقبل على روحنا واحد زيك انت يا فلاتي يا خباص، ياخد بنتنا.(@)(@)(@@) الشيخ :(@)(@)(@@) ما هذا الطلع المنحوس، يتخانق العريس مع أهل العروس ومن أين سنعقد ونقبض الفلوس؟(@)(@)(@@) شاذلي :(@)(@)(@@) يا دوار يا مهلسجي يا قليل الحيا.(@)(@)(@@) طلبة :(@)(@)(@@) يا خطاف النساوين.(@)(@)(@@) عثمان :(@)(@)(@@) خطاف النساوين، آه فهمت بقا، جيالي منين الأذية؟ هم لازم اتقبلوا هنا مع صاحبتنا إياها بتاعت البرنيطة، أهو ده اللي أنا حاسب حسابه (إليهم)(@)(@)(@@) لكن الواحد ماياخدشي العبارة قفش كده، الولية دي، لما تعرفوا مني إيه أصل حكايتها م الأول ...(@)(@)(@@) شاذلي :(@)(@)(@@) حكايتها سودة زي خلقتك، هو احنا لسه ماعرفناش، ما خلاص فهمنا كل حاجة.(@)(@)(@@) عثمان :(@)(@)(@@) ده عظيم، وحيث كده بقا، يبقى الزعل ده مش مني أنا، تزعلوا من الحصان.(@)(@)(@@) شاذلي :(@)(@)(@@) حصان مين وحمار مين، إيش جاب الحصنة في الحريمات يا مقصوف العمر، هو احنا وكلين بعقلنا طاطورة.(@)(@)(@@) عثمان :(@)(@)(@@) لازم كده، حصان ومزع برنيطة واحدة والواحدة دي ...(@)(@)(@@) طلبة :(@)(@)(@@) وهي واحدة وبس.(@)(@)(@@) عثمان :(@)(@)(@@) إيه، واحدة بس ازاي، أمال كام؟ هو فيه غيرها؟(@)(@)(@@) شاذلي :(@)(@)(@@) وبتقول بلسانك كمان، بتعترف مانتش مختشي، طب الراجل الأولاني ماتصدقوش والتاني اللي ناوي يجيب لك هنا بلوك الغفر بزيته.(@)(@)(@@) عثمان :(@)(@)(@@) تاني مين هو فيه كمان تاني، دي بقا مسألة وتبالي لا هي الحكاية مش على يدي، برنيطة واحدة مافيش غيرها اللي واكلها الحصان، يبقى تاني مين بقا وتالت مين؟ دي حاجة توغوش!(@)(@)(@@) الأطرش :(@)(@)(@@) اختصاره، إحنا 
ms297	 من دلوقت، حد الله ما بيننا وما بينك، أيوه يعني لا لك عندنا لا كلام ولا جواز ولا جنس شيء بالكلية.(@)(@)(@@) شاذلي :(@)(@)(@@) وبس.(@)(@)(@@) الفلاحين :(@)(@)(@@) أيوه وبس (يدخلون في الغرفة التي دخلها النساء من قبل) .(@)(@)(@@) عثمان (وحده) :(@)(@)(@@) ياخواتي أنا مش فاهم الجوازه دي حد عامل لي فيها عمل والا إيه بس.(@)(@)(@@) الشيخ :(@)(@)(@@) أكتب لك حجابا ذا طلاسم، فيه للعكوسات علاج حاسم.(@)(@)(@@) عثمان :(@)(@)(@@) لا حاسم ولا باسم بقا، وريني عرض أكتافك من سكات كده أيوه، لحسن قرفتك زي مانت شايف، تقطع الخمير من البيت.(@)(@)(@@) الدكتور (من الخارج) :(@)(@)(@@) من هنا يا شاويش.(@)(@)(@@) عثمان :(@)(@)(@@) شاويش! يا خبر إسود، عشان مين؟ علشاني؟(@)(@)(@@) الدكتور (يدخل ومعه الشاويش) :(@)(@)(@@) أنا متأكد إنه مخبيها هنا في البيت ده (يرى عثمان)(@)(@)(@@) إيه تعالى يا مجرم، انقفشت.(@)(@)(@@) عثمان :(@)(@)(@@) أنا؟ الله إيه المناسبة؟!(@)(@)(@@) عثمان :(@)(@)(@@) ماهو كمان أروح الكراكون من غير ما اعرف، بس إيه الأصل وإيه الفصل مايمكنش أبدا؟!(@)(@)(@@) الدكتور :(@)(@)(@@) غصب بلا رضا حاتنجر على بوزك، أيوه علشان تبقى لما تخش أرميدان تعرف إيه جزاة اللي يغوي ستات الناس ويخبيهم عنده، فاهم؟(@)(@)(@@) عثمان :(@)(@)(@@) والله مانا فاهم حاجة أبدا!(@)(@)(@@) الدكتور :(@)(@)(@@) يمكنك لو تحب عدم الفضيحة تقول لي دلوقت حالا مخبيها فين.(@)(@)(@@) عثمان :(@)(@)(@@) الله هي مين بقا؟(@)(@)(@@) الدكتور :(@)(@)(@@) مراتي يا إسود الوش.(@)(@)(@@) عثمان :(@)(@)(@@) بس من فضلك بلاش تفوير دم، أيوه إسود أبيض، مافيش لزوم.(@)(@)(@@) فيفي :(@)(@)(@@) إيه! يا خبر جوزي.(@)(@)(@@) الدكتور :(@)(@)(@@) تعالي هنا، زبطتك بأيدي يا خاينة يا عديمة الشرف.(@)(@)(@@) فيفي :(@)(@)(@@) مانا، مانا، آه يا ربي اتفضحت.(@)(@)(@@) المتر (خارجا) :(@)(@)(@@) إيه لقيته يا فيفي؟ جاب البرنيطة والا إيه؟ احكيلي يا حبيبتي.(@)(@)(@@) الدكتور :(@)(@)(@@) حبيبته! هو انت بقا اللي مخسر أخلاقها يا سافل.(@)(@)(@@) عثمان :(@)(@)(@@) رحنا في داهية، لحد هنا وبرك البغل.(@)(@)(@@) الدكتور :(@)(@)(@@) بقا الراجل ده مظلوم وأنا ظانن فيه ظن في غير محله.(@)(@)(@@) شاذلي (داخلا) :(@)(@)(@@) بس، خلاص، نجيب العربيات الكارو حالا (يرى الدكتور)(@)(@)(@@) مين؟ دهده، حضرتك اللي اتخطفت مراتك مش كده؟(@)(@)(@@) الدكتور :(@)(@)(@@) أيوه، واللي خطفها مع الأسف ماكانش عثمان أفندي.(@)(@)(@@) طلبة :(@)(@)(@@) إزاي بقى؟ أمال يعني مين غيره؟(@)(@)(@@) الدكتور 
ms298	 :(@)(@)(@@) اللي خطفها هو النذل ده، وعثمان أفندي بالعكس اتضح لي دلوقتي إن مالوش أي ذنب.(@)(@)(@@) عثمان :(@)(@)(@@) داهية تنكد عليه حصان الكلب، بقا ماهوش في محله الكلام الفارغ اللي سمعناه عنه.(@)(@)(@@) الدكتور :(@)(@)(@@) أبدا، أنا اللي غلطان، وأعترف قدامكم بغلطتي وأستسمح خاطره.(@)(@)(@@) عثمان :(@)(@)(@@) العفو بقا، ربنا يجازي كل حي.(@)(@)(@@) الدكتور :(@)(@)(@@) أما انتي يا دون، يا خاينة العيش والملح، يا عديمة الإحساس، مانيش لاقيلك في الدنيا عقاب غير كوني أحتقرك وأتبرأ منك، ومن دلوقت لا انتي مراتي ولا أعرفك، الأصل صحيح عليه معول، أستاهل أكتر من كده اللي أدني مقامي وأتمن على شرفي وعرضي واحدة زيك، مهما تعلي والا توطي أصلها خدامة، إخص أتفوه (يخرج) .(@)(@)(@@) المتر (إلى فيفي) :(@)(@)(@@) ولا يهمك، أنا من دلوقتي حليت محله، أنا جوزك وانت مراتي.(@)(@)(@@) شاذلي :(@)(@)(@@) مسكين يا عثمان أفندي يا جوز بنتي، ده احنا أجرتنا خدناك حوف كده، وأدي راسك ماتزعلش، رجعت الميه لمجاريها، واحنا وبنتنا وكل العيلة وعيلة العيلة خدامين إنسانيتك، اندهوا الجماعة الآلاتية والمعازيم يكملوا بقية الفرحة، يا ليلة بيضة يا ليلة بيضة.(@)(@)(@@) لحن الختام(@)(@)(@@) الجميع :(@)(@)(@@) أشيه معدن(@)(@)(@@) وتالها سمبوا(@)(@)(@@) ورقنا جدا(@)(@)(@@) وهيصنا جنبوا(@)(@)(@@) جوازة سبحان من عدلها(@)(@)(@@) يا رب زيدني هناها وخيرها(@)(@)(@@) كانت عقد صعب في أولها(@)(@)(@@) ونحمد الله على أواخرها(@)(@)(@)(@)(@)(@)(@@) | رواية قاضي الغرام(@)(@)(@)(@)(@)(@@) أوبرا كوميك ذات ثلاثة فصول، بقلم الأستاذ بديع أفندي خيري، العرض الأول بتاريخ 28 / 11 / 1929(@)(@)(@@) 1(@)(@)(@@) الفصل الأول (يرفع الستار عن منظر خان الحاج توكل.)(@)(@)(@@) لحن الافتتاح(@)(@)(@@) الجميع :(@)(@)(@@) نحمد الله ونشكر فضله(@)(@)(@@) لقمة البياع منطالة(@)(@)(@@) في النهار لما يقبض له(@)(@)(@@) خمسة فضة ما هيش بطالة(@)(@)(@@) يسند بها حاله ... ويبر عياله ... ويطول حق الدخان(@)(@)(@@) وفارجها معانا ... بيعنا وشرانا ... هنا هه لزباين الخان(@)(@)(@@) بائع الروائح :(@)(@)(@@) العنبر والياسمين(@)(@)(@@) في قزايزه وفي بنانيره(@)(@)(@@) لما يفحفح أبو مين(@)(@)(@@) اللي ما ترقص مناخيره(@)(@)(@@) الجميع :(@)(@)(@@) من لذتها تهري وتنكت(@)(@)(@@) ويسكتها ودي لم تسكت(@)(@)(@@) إلا بشروه في الحال(@)(@)(@@) م الريحة العال العال(@)(@)(@@) بائع الحراير :(@)(@)(@@) اطقرمش نخيل عينه(@)(@)(@@) لما يبضع ويشيل(@)(@)(@@) أما اللي جيوبه واجعينه(@)(@)(@@) نورطه غايته في منديل(@)(@)(@@) والا كوفيه دوا للسقعة 
ms299	(@)(@)(@@) والا طاقية غطا للقرعة(@)(@)(@@) الجميع :(@)(@)(@@) والسوق يجبر إذا راج(@)(@)(@@) خرجين وتلات تخراج (@)(@)(@@) الخان هو مرسانا(@)(@)(@@) وعليه أخدنا وعطانا(@)(@)(@@) يا رب هون عشان نمون(@)(@)(@@) مغربي هندي عجمي لاوندي(@)(@)(@@) صيني حبشي بصري(@)(@)(@@) شامي تركي مصري(@)(@)(@@) زي بعضه(@)(@)(@@) بدوي (يدخل خلف توكل) :(@)(@)(@@) لا بد ما أقعدش هنا، إديني حسابي موش عايز أشتغل، هو الشغل بالزور.(@)(@)(@@) توكل :(@)(@)(@@) ما فاتت بقى خليك بني آدم، واحد مجنون وعنده شوية لطف، ما تستحملوش، حد يدق عالمجنون؟!(@)(@)(@@) بدوي :(@)(@)(@@) مجنون وديه المرستان، موش تسيبه يطبق في زمارة رقبتي لما يقطع نفسي.(@)(@)(@@) توكل :(@)(@)(@@) ما هو من عدم تصرفك، يعني لو عملت زي بقيت الخدامين ووافقته على عقله يجرى لك إيه؟(@)(@)(@@) بدوي :(@)(@)(@@) يجرى لي إيه إزاي؟! أتلحس زي ما اتلحسوا، عايزني أهاوده على المطاليع البدنجاني بتاعته، وأقول له برضه يا سيادة المتصرف، ويا سعادة المتصرف، زي ما بيقولوا له؟!(@)(@)(@@) توكل :(@)(@)(@@) يعني بقى تعارض ربنا في حكمه، الهفة اللي طالعة في مخه مهيآله كده.(@)(@)(@@) بدوي :(@)(@)(@@) طيب تهيأله حاجة مبلوعة، عسكري مثلا، ضابط، قاضي، موش المتصرف بتاع مدينة سمرقند على سن ورمح.(@)(@)(@@) توكل :(@)(@)(@@) النهاية، أهه بعد العلقة اللي نتشتهاله، موش حيستجري يهوب ناحيتك، ياله روح هات مقطف الخضار وحصلني عالسوق، الغدا قرب ... أعمل إيه، بخت مقندل، حتت ولد واحد ويطلع خلل (يخرج) .(@)(@)(@@) بدوي :(@)(@)(@@) يا مغيث يا رب، دانا من ساعتها لدلوقت جتتي متلبشة، قال ليه وليه ما انضمش للمعية بتاعة سي قرنفل أبو جلابية مهلهلة أبو جزمة عيانة باللوز، النهاية أما اخش أجيب المقطف.(@)(@)(@@) قرنفل (من الخارج) :(@)(@)(@@) يا خدم يا حشم.(@)(@)(@@) الجميع :(@)(@)(@@) مولاي.(@)(@)(@@) بدوي :(@)(@)(@@) يا نهار إسود، ده صوته. لا لا، بيني وبينه ربنا، بلاش المقطف، أجيب الخضار في حجري (يخرج) .(@)(@)(@@) قرنفل (يدخل وخلفه خدم الخان) :(@)(@)(@@) يارعيتي يا معيتي يا حاشيتي.(@)(@)(@@) الجميع :(@)(@)(@@) مولاي.(@)(@)(@@) قرنفل :(@)(@)(@@) جتكوا البلا، حاشية زي البهايم تمام. أنا قايل لكم ستين ألف مرة مولاي كدة حاف، مولاي كده لوحدها، موش كفاية أبدا، لازم تقولوا ...(@)(@)(@@) أحدهم 1 :(@)(@)(@@) مولاي المتصرف.(@)(@)(@@) قرنفل :(@)(@)(@@) مضبوط، إنت ولد نبيه، اسمع يا خازندار المتصرفية.(@)(@)(@@) أحدهم 2 :(@)(@)(@@) مولاي.(@)(@)(@@) قرنفل :(@)(@)(@@) لقد 
ms300	 أنعمنا عليه بحتة جبنة رومي، نفذ الإرادة السنية.(@)(@)(@@) أحدهم 2 :(@)(@)(@@) سمعا وطاعة.(@)(@)(@@) الجميع :(@)(@)(@@) مبروك.(@)(@)(@@) أحدهم 1 :(@)(@)(@@) الله يحفظكم، قال يعني اتعطف المفش، ألا حتة جبنة رومي!(@)(@)(@@) قرنفل :(@)(@)(@@) أهه كل واحد منكم حيتجدعن زيه في مهام دولتي، حتما أنغنغه، من زيتون من خيار مخلل، من عيش ملدن، من كل ما هفته نفسه، أنا فنجري، أنا بنجري أنا إيدي سايبة، أنا ما أعزش حاجة عن شعبي المحبوب، الكرار للشعب والشعب للكرار.(@)(@)(@@) الجميع :(@)(@)(@@) يدوم العز. يحيا المتصرف.(@)(@)(@@) قرنفل :(@)(@)(@@) هنا في الولاية بتاعتي دي، الولاية المعظمة، الولاية المنظمة، الولاية المكونة من خمسة وتلاتين سرير نوم أقيم الأحكام، أنشر النظام، أصدر التعليمات، أبحث المشاريع، أتصرف زي ما يعجبني في شئون الزباين، أيوه، الزباين بأجمعهم رعيتي، الخدامين أتباعي وأفراد حاشيتي، كناسين الخان، زبالين الخان، غسالين، مساحين، تمشي عليهم كلمتي، لا منازع في رغبتي، إلا واحد فقط من أمتي، وهو أبوي اللي تملي مشضب جتتي.(@)(@)(@@) توكل (من الخارج) :(@)(@)(@@) أيوه في الأول نزل الكرنب قلت لك.(@)(@)(@@) قرنفل :(@)(@)(@@) خبر إسود، أبوي! رعيتي يا معيتي.(@)(@)(@@) الجميع :(@)(@)(@@) مولاي.(@)(@)(@@) قرنفل :(@)(@)(@@) ورايا على عفشة المية.(@)(@)(@@) توكل (يدخل مع بدوي بالخضار) :(@)(@)(@@) يعني كدة كويس، الخضار ينشال في منديل يا لوح؟! أقول لك هات المقطف، تجيني إيد ورا وإيد قدام!(@)(@)(@@) بدوي :(@)(@)(@@) وأنا يعني كنت عايز أتلخم اللخمة دي يا عم توكل، أنا يا دوب لسه حاتلفت أجيب المقطف، والدولة كبست.(@)(@)(@@) توكل :(@)(@)(@@) طب ياله فوت قدامي عالمطبخ ياله، أنا ابتليت يا خواتي بقرنفل الكلب ده (يخرجان) .(@)(@)(@@) فيظ الله (داخلا مع سكر) :(@)(@)(@@) إيفت سكر، أدخل خانم.(@)(@)(@@) سكر :(@)(@)(@@) أيوه أهه، اتفضل يا بابا.(@)(@)(@@) فيظ الله :(@)(@)(@@) خانجي توكل هامكي أما انت، هامكي نظافت، هامكي معرفة صاحبي سوا سوا من زمان.(@)(@)(@@) سكر :(@)(@)(@@) عال، ما دام كدة كويس.(@)(@)(@@) فيظ :(@)(@)(@@) خدمت ذوانلي، مأكولات لذتلي، ناموس مناوشات مافيش أكلان مهارشق مافيش، بربري عثمان رذالته مضايقت مافيش.(@)(@)(@@) سكر :(@)(@)(@@) يا بابا هو عثمان عمل فينا إيه بس؟ إنت بينك وبينه تار؟(@)(@)(@@) فيظ :(@)(@)(@@) من شان إيه بربري زربون، جري ليل ونهار ورا حظرتنا، إلزق معنا سلقط ملقط زي 