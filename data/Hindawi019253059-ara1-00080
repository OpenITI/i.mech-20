ms61	 ده لله في لله، لا يا عم، اشتغل قاضي أحسن.(@)(@)(@@) السيد :(@)(@)(@@) أعمل إيه يعني يا فرفور؟(@)(@)(@@) فرفور :(@)(@)(@@) تفضل تدرس في القضايا كويس أوي وتجهز لها الحيثيات وبعدين تيجي في المحكمة تأجلها، مش عاجبك، خلاص، اشتغل دكتور.(@)(@)(@@) السيد :(@)(@)(@@) لا يا عم أنا ما بعرفش في الطب.(@)(@)(@@) فرفور :(@)(@)(@@) ويعني هم اللي بيعرفوا.(@)(@)(@@) السيد :(@)(@)(@@) يابني أنا في عرضك.(@)(@)(@@) فرفور :(@)(@)(@@) خلاص اشتغل محاسب. توفر ع الناس الزيادة اللي بتاخدها الضرايب وتاخدها انت.(@)(@)(@@) السيد :(@)(@)(@@) يابني.(@)(@)(@@) فرفور :(@)(@)(@@) بس، لقيتها لك، أما حتة شغلة بقى، اشتغل لعيب كورة.(@)(@)(@@) السيد :(@)(@)(@@) دي عايزة مؤهلات.(@)(@)(@@) فرفور :(@)(@)(@@) مؤهلات إيه يا عم اجري العب في الحارة.(@)(@)(@@) السيد :(@)(@)(@@) حارة إيه يا جدع، إحنا حنلبخ.(@)(@)(@@) فرفور :(@)(@)(@@) ما هي دي المؤهلات والله، تطوح الكتب والكراريس وتروح تلعب لك في الحارة سنتين تلاتة لغاية لما تبقى ستاشر سبعتاشر، شبل يعني، تبص تلاقيهم اكتشفوك وبقيت نجم، كابتن لطيف يبص لك ويقول أما حتة ولد، برافو يا سيدو، المدرجات كلها بتنبح صوتها سيدو، سيدو.(@)(@)(@@) السيد :(@)(@)(@@) لا، لا، دا الكورة دي لعب عيال.(@)(@)(@@) فرفور :(@)(@)(@@) طب وماله ما احنا كلنا عيال، بس فيه عيال كبار وعيال صغار.(@)(@)(@@) السيد :(@)(@)(@@) يعني كل الناس دول عيال؟(@)(@)(@@) فرفور :(@)(@)(@@) عيال كبار وحياتك، قصدي كبار عيال.(@)(@)(@@) السيد :(@)(@)(@@) طب والواحد يعرف العيل الكبير م الصغير ازاي؟(@)(@)(@@) فرفور :(@)(@)(@@) من شنبه، اللي له شنب ...(@)(@)(@@) السيد :(@)(@)(@@) يبقى الكبير.(@)(@)(@@) فرفور :(@)(@)(@@) يبقى الصغير يا عبيط، أصلهم لما بيكبروا بيحلقوا شنباتهم.(@)(@)(@@) السيد :(@)(@)(@@) أمال تعرفهم من بعض ازاي يا وله.(@)(@)(@@) فرفور :(@)(@)(@@) أقول لك أنا، العيل الكبير تعرفه لما تلقى معاه عيلة.(@)(@)(@@) السيد :(@)(@)(@@) عيلة كبير زيه؟(@)(@)(@@) فرفور :(@)(@)(@@) لأ يا عبيط، عيلة صغيرة.(@)(@)(@@) السيد :(@)(@)(@@) اللي أفهمه كبير يعني معاه عيلة كبيرة.(@)(@)(@@) فرفور :(@)(@)(@@) كبير يعني معاه عيلة صغيرة.(@)(@)(@@) السيد :(@)(@)(@@) طب والعيلة الكبيرة؟(@)(@)(@@) فرفور :(@)(@)(@@) تلقاها دايما مع عيل صغير.(@)(@)(@@) السيد :(@)(@)(@@) دي حاجة تلخبط.(@)(@)(@@) فرفور :(@)(@)(@@) دي تضحك وانت الصادق. الصغيرين عايزين يكبروا، والكبار عايزين يصغروا، ودول لما بيكبروا بيصغروا ولما بيصغروا يحبوا يكبروا يقوموا يصغروا أكتر، حاجة تضحك، شايف أنا بضحك ازاي (يمط فمه ويظهر أسنانه في حركة لا 
ms62	 ابتسام فيها) ، بس لقيتها لك أما حتة دين شغلة.(@)(@)(@@) السيد :(@)(@)(@@) إيه؟(@)(@)(@@) فرفور :(@)(@)(@@) إيه رأيك تشتغل مذيع؟(@)(@)(@@) السيد :(@)(@)(@@) لا، لا، لا يا عم، عارفه، مش الراجل الرغاي أوي ده، اللي ما يلاقيش حد يرغي معاه يقفل عليه أوضة ويكلم نفسه ويفتكر إن الناس مش سامعاه.(@)(@)(@@) فرفور :(@)(@)(@@) طب إيه رأيك تشتغل عسكري مرور؟(@)(@)(@@) السيد :(@)(@)(@@) بيعمل إيه ده؟(@)(@)(@@) فرفور :(@)(@)(@@) ده راجل زي حالاتنا كده مالوش عربية، إنما طول النهار قاعد يتحكم في اللي عندهم عربيات، ولا أقول لك، اشتغل بواب في هيلتون، أهو بلبسك ده يقبلوك على طول ويدولك بدل لبس كمان.(@)(@)(@@) السيد :(@)(@)(@@) أعمل إيه يعني؟(@)(@)(@@) فرفور :(@)(@)(@@) شحات أفرنجي، تقف وجيه كده ومن غير ما تمد إيدك اللي داخل واللي طالع يديلك.(@)(@)(@@) السيد :(@)(@)(@@) مفيش يا بني شغلانة عندك الواحد ياكل منها عيش بعرق جبينه؟(@)(@)(@@) فرفور :(@)(@)(@@) فيه، اشتغل حرامي.(@)(@)(@@) السيد :(@)(@)(@@) طب أنا مستعد.(@)(@)(@@) فرفور :(@)(@)(@@) تحب بقى تشتغل حرامي كبير ولا متوسط ولا حرامي على قد حاله؟(@)(@)(@@) السيد :(@)(@)(@@) ودي عايزة كلام! حرامي كبير طبعا.(@)(@)(@@) فرفور :(@)(@)(@@) خلاص بقى اشتغل في التصدير والاستيراد والمقاولات.(@)(@)(@@) السيد :(@)(@)(@@) والحرامي المتوسط؟(@)(@)(@@) فرفور :(@)(@)(@@) ابقى افتح لك بقى جمعية تعاونية ولا بوتيك.(@)(@)(@@) السيد :(@)(@)(@@) إلا دي، واللي على قد حاله.(@)(@)(@@) فرفور :(@)(@)(@@) ده الغلبان بقى اللي بيسرق بعرق جبينه، يطلع على مواسير يسطى على بيت، ينشل له محفظة وتطلع فاضية، حاجة زي كده.(@)(@)(@@) السيد :(@)(@)(@@) لأ، أنا حاشتغل تربي.(@)(@)(@@) فرفور :(@)(@)(@@) أف، اخص عليك، حد يشتغل على حرف الدنيا كده، يعني إن فلتت رجله مرة ينزل في الآخرة.(@)(@)(@@) السيد :(@)(@)(@@) مش أحسن م السرقة.(@)(@)(@@) فرفور :(@)(@)(@@) والله، أكبر كلمة، السرقة أحسن.(@)(@)(@@) السيد :(@)(@)(@@) يبقى خلاص بقى أشتغل مخبر.(@)(@)(@@) فرفور :(@)(@)(@@) مش الراجل ده اللي بتبقى كل الناس عارفه أنه مخبر وهو الوحيد اللي مش عارف، أقول لك، اشتغل مهندس أحسن.(@)(@)(@@) السيد :(@)(@)(@@) هو أنا يابني في حيل.(@)(@)(@@) فرفور :(@)(@)(@@) خلاص يبقى حيعملوك باشمهندس (ثم يغير لهجته)(@)(@)(@@) طب إيه رأيك تسيب دا كله وتشتغل موظف حكومة، وآدي انت عندك المؤهلات؟(@)(@)(@@) السيد :(@)(@)(@@) إزاي يعني؟(@)(@)(@@) فرفور :(@)(@)(@@) إنت مش عايز حتة تنام وتفضل تحلم فيها إنك بتحلم 
ms63	 إنك بتحلم. عندك من يوم القبضية ليوم القبضية شهر بحاله تحلم فيه.(@)(@)(@@) السيد :(@)(@)(@@) إيه رأيك نفسي أشتغل سواق تاكسي.(@)(@)(@@) فرفور :(@)(@)(@@) إنت بتشوف كويس؟(@)(@)(@@) السيد :(@)(@)(@@) طبعا.(@)(@)(@@) فرفور :(@)(@)(@@) بتعرف شوارع مصر؟(@)(@)(@@) السيد :(@)(@)(@@) حارة حارة.(@)(@)(@@) فرفور :(@)(@)(@@) تعرف تقعد ساعة من غير ما تسب الملة؟(@)(@)(@@) السيد :(@)(@)(@@) أيوه.(@)(@)(@@) فرفور :(@)(@)(@@) وإذا شاور لك راكب والعربية فاضية تقف؟(@)(@)(@@) السيد :(@)(@)(@@) دا لازم أقف.(@)(@)(@@) فرفور :(@)(@)(@@) تبقى ما تنفعشي تشتغل سواق.(@)(@)(@@) السيد :(@)(@)(@@) طب كمساري، والنبي كمساري.(@)(@)(@@) فرفور :(@)(@)(@@) تعرف تعوم؟(@)(@)(@@) السيد :(@)(@)(@@) أعوم فين؟(@)(@)(@@) فرفور :(@)(@)(@@) في عرقك.(@)(@)(@@) السيد :(@)(@)(@@) ودي لازمة دي؟(@)(@)(@@) فرفور :(@)(@)(@@) أوي، إن ما عرفتش تعوم في عرقك لازم تعرف تعوم في عرق غيرك، ما عرفتش كده ولا كده تبقى ما تنفعش.(@)(@)(@@) السيد :(@)(@)(@@) إنت يعني إيه حكايتك بالضبط، إنت يا وله مفيش حاجة عاجباك أبدا، إنت ناقد يا وله، إيه، كل الشغل اللي خلقه ربنا مش عاجبك، أمال الناس دي عايشة ازاي، ما كل واحد زمانه بيشتغل في شغلانة ومبسوط والحمد لله.(@)(@)(@@) فرفور :(@)(@)(@@) ومين قال إنهم مبسوطين، هم لو كانوا مبسوطين كانوا لفوا علينا.(@)(@)(@@) السيد :(@)(@)(@@) ومين قال لك إنهم مش مبسوطين؟(@)(@)(@@) فرفور :(@)(@)(@@) وح تغلبني وأغلبك ليه، أهم قدامك، نسألهم، إنتو يا جماعة ياللي هنا، إنتو يا اخوانا يا عالم يا هوه، اللي مبسوط من شغله يرفع إيده. (ينتظر قليلا)(@)(@)(@@) أهه، شايف بقى يا سي سيد ولا واحد رفع إيده.(@)(@)(@@) السيد :(@)(@)(@@) كداب في أصل وشك، فيه واحد هناك أهه رافع إيده م الصبح.(@)(@)(@@) فرفور :(@)(@)(@@) اللي هناك ده، إنت رافع إيدك يا أخينا، ما تقف كده خلينا نشوفك (ويقف المتفرج وهو لا يزال رافعا يده) ، إنت مبسوط من شغلك؟(@)(@)(@@) المتفرج :(@)(@)(@@) أوي أوي.(@)(@)(@@) فرفور :(@)(@)(@@) وبتشتغل إيه؟(@)(@)(@@) المتفرج :(@)(@)(@@) بدور على شغل.(@)(@)(@@) فرفور :(@)(@)(@@) جالك كلامي!(@)(@)(@@) السيد :(@)(@)(@@) أمال لما ماحدش عاجبه شغله بيشتغلوا ليه؟(@)(@)(@@) فرفور :(@)(@)(@@) من قرفهم بعيد عنك.(@)(@)(@@) السيد :(@)(@)(@@) من قرفهم بيشتغلوا؟(@)(@)(@@) فرفور :(@)(@)(@@) ويعني عاجبك شغلهم أوي، ما هو راخر يقرف.(@)(@)(@@) السيد :(@)(@)(@@) يعني الواحد عشان ينقي له شغلانة كويسة ...(@)(@)(@@) فرفور :(@)(@)(@@) ينقي أقرف شغلانة.(@)(@)(@@) السيد :(@)(@)(@@) يعني أحسن شغلانة هي أقرف شغلانة. خلاص. استبينا. حاشتغل تربي، هه، ياللا 
ms64	 بينا.(@)(@)(@@) فرفور :(@)(@)(@@) رايح فين؟(@)(@)(@@) السيد :(@)(@)(@@) رايح أشتغل.(@)(@)(@@) فرفور :(@)(@)(@@) تعمل إيه؟(@)(@)(@@) السيد :(@)(@)(@@) أهه نسلى شوية، نفحر لنا قبر ولا اتنين نفوت النهار.(@)(@)(@@) فرفور :(@)(@)(@@) أما انت حتة سيد إنما سيد صحيح، ده كل شيء في الدنيا بيتعمل جاهز إلا القبور دي لازم تتعمل تفصيل، هو فين الميت ده اللي حتفحر له؟(@)(@)(@@) السيد :(@)(@)(@@) موجود.(@)(@)(@@) فرفور :(@)(@)(@@) فين؟(@)(@)(@@) السيد :(@)(@)(@@) موجود، زمانه دلوقتي بيعدي من شارع مش واخد باله، راكب معدية، سايق عربية لوري وحابس له بنفسين، رايح مستشفى الدمرداش، كلها ساعة وتلاقيهم جايبينه.(@)(@)(@@) فرفور :(@)(@)(@@) يعني انت ضامنه في جيبك؟(@)(@)(@@) السيد :(@)(@)(@@) إلا ضامنه، ده خصوصا الراجل بتاع الدمرداش ده، ده أكيد.(@)(@)(@@) فرفور :(@)(@)(@@) وإشمعنى الدمرداش يعني، والقصر العيني كويس؟(@)(@)(@@) السيد :(@)(@)(@@) لا، أصل القصر العيني مالوش دعوة، ده العيان بيموت قبل ما يخشه.(@)(@)(@@) فرفور :(@)(@)(@@) يعني انت متأكد إن جايلك ميت جايلك ميت؟(@)(@)(@@) السيد :(@)(@)(@@) متأكد أوي، ده مفيش النهاردة أسهل من الموت، ديك النهار واحد أعرفه جه يحلق دقنه مات.(@)(@)(@@) فرفور :(@)(@)(@@) اللي أعرفه أنقح، جه يتولد مات.(@)(@)(@@) السيد :(@)(@)(@@) مسكين ما لحقش يعيش.(@)(@)(@@) فرفور :(@)(@)(@@) قصدك ما لحقش يموت.(@)(@)(@@) السيد :(@)(@)(@@) قصدي يعيش.(@)(@)(@@) فرفور :(@)(@)(@@) ودي عيشة دي اللي الناس تعيشها عشان تموت؟!(@)(@)(@@) السيد :(@)(@)(@@) دي نكتة.(@)(@)(@@) فرفور :(@)(@)(@@) ونكتة بايخة كمان.(@)(@)(@@) السيد :(@)(@)(@@) باينها كده واحنا مش عارفين.(@)(@)(@@) فرفور :(@)(@)(@@) يبقى أحسن حاجة إننا نقبلها.(@)(@)(@@) السيد :(@)(@)(@@) عشان تبقى إيه؟(@)(@)(@@) فرفور :(@)(@)(@@) تبقى نكتة كويسة على الأقل.(@)(@)(@@) السيد :(@)(@)(@@) إزاي؟(@)(@)(@@) فرفور :(@)(@)(@@) بدل ما نعيش عشان نموت، نموت عشان نعيش.(@)(@)(@@) السيد :(@)(@)(@@) إزاي نموت عشان نعيش؟(@)(@)(@@) فرفور :(@)(@)(@@) بقولك تبقى نكتة كويسة، يعني بدال ما ننوي نعيش ونخاف ونتغم م الموت ليطب علينا، ننوي نموت، نقوم كل يوم نعيشه نفرح إننا عشناه، وإذا متنا يبقى ما جبتش من عندها حاجة.(@)(@)(@@) السيد :(@)(@)(@@) ويبقى في الحالة دي أحسن طريقة إن الناس تشتغل تربية.(@)(@)(@@) فرفور :(@)(@)(@@) بس العيب بقى يشتغلوا تربية؟ على مين؟ يدفنوا مين؟(@)(@)(@@) السيد :(@)(@)(@@) يدفنوا بعض.(@)(@)(@@) فرفور :(@)(@)(@@) طيب وجبت إيه من عندك، ما هم طول النهار بيعملوا كده.(@)(@)(@@) السيد :(@)(@)(@@) إنت يا واد يا فرفور بتتكلم كده زي الفلاسفة.(@)(@)(@@) فرفور :(@)(@)(@@) أنا؟ فشر، أنا أعمل زي 
ms65	 الجماعة دول، ده أنا ضيعت عمري أقرأ فلسفة وأقعد لك بالسنة أقرأ في كتب عشان قال إيه، يثبتولي فيها في الآخر إني قال إيه موجود.(@)(@)(@@) السيد :(@)(@)(@@) إنت كنت غاوي فلسفة ولا إيه؟(@)(@)(@@) فرفور :(@)(@)(@@) أبدا، أنا كنت بدور لي على شغلة، وبأقرا عشان أشوف أحسن شغلة إيه وأحسن ليه، والنتيجة ضيعت عمري أقرا في كلام دمه تقيل، قال إيه، مأساة الإنسان، والوجود والعدم ولحظة الاختيار، والإرادة الحرة، والدفعة الأولى ... أنا مالي أنا، ومال ده كله، أنا عايز فلسفة تقول لي أشتغل إيه، أنا أنا يا فرفور، يا بني آدم، ياللي بقرصه دلوقتي يحس، أشتغل إيه؟ وأشتغله ليه؟ محدش قال لي، وكانت النتيجة أني أهه بشتغل فرفور.(@)(@)(@@) السيد :(@)(@)(@@) ده انت كمان سطرين بالشكل ده تبقى شاعر.(@)(@)(@@) فرفور :(@)(@)(@@) من الجماعة دول اللي إذا شبعوا يتغزلوا في الجوع وإذا جاعوا يتغزلوا في الشبع، وإذا اتعذبوا يقولوا شعر وإذا اتبسطوا يسموه الضياع، وإذا حبوا يلعنوا الحب وإذا بطلوا يحبوا يلعنوا أبو اللي ما يحب، لا لا يا عم، ابعدني عنهم الله يخليك.(@)(@)(@@) السيد :(@)(@)(@@) وانت تطول، دول بيعبروا عن اللي بيوجع الناس.(@)(@)(@@) فرفور :(@)(@)(@@) ودي جدعنة دي.(@)(@)(@@) السيد :(@)(@)(@@) أمال اللي يصبر على الألم يبقى هو الجدع؟(@)(@)(@@) فرفور :(@)(@)(@@) ولا دي رخرة جدعنة، لا اللي صابر جدع ولا اللي بيزعق جدع.(@)(@)(@@) السيد :(@)(@)(@@) أمال الجدع مين؟(@)(@)(@@) فرفور :(@)(@)(@@) إنت عايز الحق، عايز الجدع، الجدع يعني؟(@)(@)(@@) السيد :(@)(@)(@@) أيوه.(@)(@)(@@) فرفور :(@)(@)(@@) الجدع الجدع؟(@)(@)(@@) السيد :(@)(@)(@@) اللي ينتحر؟(@)(@)(@@) فرفور :(@)(@)(@@) دي هيافة دي.(@)(@)(@@) السيد :(@)(@)(@@) اللي يتصوف؟(@)(@)(@@) فرفور :(@)(@)(@@) دي قلة حيلة.(@)(@)(@@) السيد :(@)(@)(@@) اللي يعيش كده وخلاص؟(@)(@)(@@) فرفور :(@)(@)(@@) ما تبقاش عيشة، دي تبقى موت حي.(@)(@)(@@) السيد :(@)(@)(@@) أمال مين بقى الجدع الجدع؟(@)(@)(@@) فرفور :(@)(@)(@@) ما اعرفش، هيه آديني ضحكت عليك وخدت الحنة من إيديك.(@)(@)(@@) السيد :(@)(@)(@@) تبقى انت الجدع.(@)(@)(@@) فرفور :(@)(@)(@@) أما إنك سيد عبيط صحيح، هو فيه حد النهاردة جدع، ياللا يا أخي نشوف شغلنا دا أحنا يادوبك اخترنا لك الاسم واخترنا لك الشغل، ياللا بقى الوقت بيسرقنا.(@)(@)(@@) السيد :(@)(@)(@@) احنا اخترنا حاجة؟(@)(@)(@@) فرفور :(@)(@)(@@) حانعمل إيه ما هو احنا كده يا جنس آدم 
ms66	 ، لما نعجز وما نلقاش قدامنا إلا حل واحد نقول أهو ده الحل اللي اخترناه، ياللا بقى اشتغل خلينا نخلص.(@)(@)(@@) السيد :(@)(@)(@@) أفحر يعني؟(@)(@)(@@) فرفور :(@)(@)(@@) أيوه يا أخي ياللا.(@)(@)(@@) السيد :(@)(@)(@@) من غير ميت؟(@)(@)(@@) فرفور :(@)(@)(@@) الله، مش انت اللي قلت؟(@)(@)(@@) السيد :(@)(@)(@@) حاضر، نشتغل، أمرنا إلى الله نشتغل، بس يكون في علمك، آه، أنا لازم تنطبق علي كل قوانين عقد العمل الفردي، آه، لا فصل تعسفي ولا جزاء بدون تحقيق ولا كلام فارغ من ده.(@)(@)(@@) فرفور :(@)(@)(@@) هو من أولها كده؟(@)(@)(@@) السيد :(@)(@)(@@) أنا حاكم أحب أعرف حقوقي، واحنا لينا حقوقنا، آه، الإيد لوحدها ما تسقفش، مش كده ولا إيه ياخوانا؟ دا احنا اللي بنعرق يبقى لازم احنا اللي ناخد نتيجة عرقنا، كده ولا لأ يا رجاله؟(@)(@)(@@) فرفور :(@)(@)(@@) طب مش تشتغل شوية بس عشان تحلل الكلمتين.(@)(@)(@@) السيد :(@)(@)(@@) لأ، الشرط نور، والشرط عند العمل ينفع ساعة الرفد، وأنا ما أحبش أترازل على حد ولا حد يترازل علي، مفهوم كده ولا مش مفهوم؟(@)(@)(@@) فرفور :(@)(@)(@@) مفهوم.(@)(@)(@@) السيد :(@)(@)(@@) استبينا يعني؟(@)(@)(@@) فرفور :(@)(@)(@@) استبينا.(@)(@)(@@) السيد :(@)(@)(@@) طب آدي الفاس أهه واشتغل انت.(@)(@)(@@) فرفور :(@)(@)(@@) أنا اللي أشتغل؟(@)(@)(@@) السيد :(@)(@)(@@) الله؟ أمال مين اللي يشتغل؟(@)(@)(@@) فرفور :(@)(@)(@@) إنت.(@)(@)(@@) السيد :(@)(@)(@@) لأ أنا سيدك وانت اللي تشتغل لي.(@)(@)(@@) فرفور :(@)(@)(@@) وعقد العمل والرزالة والرفد وكل ده؟(@)(@)(@@) السيد :(@)(@)(@@) ماشي كله.(@)(@)(@@) فرفور :(@)(@)(@@) علي؟(@)(@)(@@) السيد :(@)(@)(@@) لأ، علي أنا.(@)(@)(@@) فرفور :(@)(@)(@@) وعليك ليه مش أنا اللي حاشتغل!(@)(@)(@@) السيد :(@)(@)(@@) ما أنا راخر حاشتغل برضه.(@)(@)(@@) فرفور :(@)(@)(@@) حاتشتغل إيه؟(@)(@)(@@) السيد :(@)(@)(@@) سيدك.(@)(@)(@@) فرفور :(@)(@)(@@) تعمل إيه يعني؟(@)(@)(@@) السيد :(@)(@)(@@) أسيد عليك.(@)(@)(@@) فرفور :(@)(@)(@@) تسيد علي؟ ودي شغلة دي، لا يا عم يفتح الله، تسيد علي دا إيه، إحنا فين! والله ما أخبط فيها ولا خبطة.(@)(@)(@@) السيد :(@)(@)(@@) ما هو دورك كده يا وله، إنت مش عارفه؟ إنت حتستعبط، إنت مش عارف الرواية كده؟(@)(@)(@@) فرفور :(@)(@)(@@) الرواية يعني أنا أشتغل كل حاجة وانت سيد بس؟(@)(@)(@@) السيد :(@)(@)(@@) استعبط بقى استعبط.(@)(@)(@@) فرفور :(@)(@)(@@) وحد يعمل رواية بايخة بالشكل ده؟ اوعى تكون انت اللي عاملها.(@)(@)(@@) السيد :(@)(@)(@@) إنت الظاهر ما ألفتش قبل كده، يا مؤلف، يا سيد مؤلف (يظهر المؤلف 
ms67	 ) .(@)(@)(@@) المؤلف :(@)(@)(@@) فيه إيه؟ جرى إيه؟ اوعوا تكونوا خرجتوا ع النص.(@)(@)(@@) السيد :(@)(@)(@@) سي فرفور خرج يا سيدي، مش عاجبه حكاية أنا سيده دي.(@)(@)(@@) المؤلف :(@)(@)(@@) إزاي ما تعجبوش، هو ده شغله؟ ماله هو ومال الكلام ده، إنت سيد يعني سيد، وانت فرفور يعني فرفور ورجلك فوق رقبتك، سامع ولا لأ؟(@)(@)(@@) فرفور (يرفع رجليه فوق رقبته) :(@)(@)(@@) سامع سامع.(@)(@)(@@) المؤلف :(@)(@)(@@) وتاني مرة حتزعجوني بالشكل ده، على بره على طول، فاهم؟(@)(@)(@@) فرفور :(@)(@)(@@) بس لو ماكنش خلقك ضيق.(@)(@)(@@) المؤلف :(@)(@)(@@) إياك تنطق حرف من عندك، اعمل حاضر، اكلم حاضر، روح حاضر، تعالى حاضر.(@)(@)(@@) فرفور :(@)(@)(@@) حاضر، اتفضل انت بقى من غير مطرود، خلاص، علم. (ثم للسيد)(@)(@)(@@) ويعني كان لزمتها إيه تسمعنا الكلام ده، طيب بس أما يمشي.(@)(@)(@@) المؤلف :(@)(@)(@@) أنا ماشي أهه، وتاني مرة.(@)(@)(@@) فرفور (مقاطعا) :(@)(@)(@@) مفيش تاني خلاص، مفيش، مفيش، تبنا، حرمنا.(@)(@)(@@) المؤلف :(@)(@)(@@) إياك.(@)(@)(@@) فرفور :(@)(@)(@@) إياك انت بس ما تنساش تبعت لنا الست.(@)(@)(@@) المؤلف :(@)(@)(@@) أقسم ...(@)(@)(@@) فرفور :(@)(@)(@@) مفيش داعي، مفيش داعي، مع السلامة. (يخرج المؤلف.)(@)(@)(@@) فرفور (مكملا حديثه) :(@)(@)(@@) طيب يا سيد الأذى انت، إن ما وريتك.(@)(@)(@@) السيد :(@)(@)(@@) ياللا يا وله يا فرفور ما تضيعش وقت، شيل الفاس واشتغل.(@)(@)(@@) فرفور :(@)(@)(@@) أمري إلى الله، نشتغل (يرفع الفأس ويريد أن يهوى بها) .(@)(@)(@@) السيد :(@)(@)(@@) حيلك، ما تفحرش هنا.(@)(@)(@@) فرفور :(@)(@)(@@) أمال فين؟(@)(@)(@@) السيد (مشيرا إلى مكان آخر) :(@)(@)(@@) هنا.(@)(@)(@@) فرفور :(@)(@)(@@) واشمعنى هنا ومش هنا؟(@)(@)(@@) السيد :(@)(@)(@@) لأن ما دام انت عايز تفحر هنا وأنا عايزك تفحر هنا، فيبقى هنا بتعتي أحسن من هنا بتاعتك.(@)(@)(@@) فرفور :(@)(@)(@@) وفي أي كتاب نزلت دي؟(@)(@)(@@) السيد :(@)(@)(@@) ما دام سيدك يبقى رأيي دائما أحسن من رأيك.(@)(@)(@@) فرفور :(@)(@)(@@) حتى لو كان رأيي صح، ورأيك غلط؟(@)(@)(@@) السيد :(@)(@)(@@) وهو فيه يا ولد رأي صح ورأي غلط، الرأي الصح هو رأيي والرأي الغلط هو رأيك.(@)(@)(@@) فرفور :(@)(@)(@@) وأنا بقول غير كده؟(@)(@)(@@) السيد :(@)(@)(@@) تبقى غلطان، كده من غير نقاش غلطان.(@)(@)(@@) فرفور (ناظرا إليه ومتنفسا بصعوبة) :(@)(@)(@@) يعني أفحر هنا؟(@)(@)(@@) السيد :(@)(@)(@@) أنا قلت هنا؟(@)(@)(@@) فرفور :(@)(@)(@@) أمال فين؟(@)(@)(@@) السيد :(@)(@)(@@) هنا يا بجم (مشيرا إلى مكان آخر) .(@)(@)(@@) فرفور :(@)(@)(@@) هنا.(@)(@)(@@) السيد :(@)(@)(@@) وهو هنا 
ms68	 زي هنا، أنا بقول هنا.(@)(@)(@@) فرفور :(@)(@)(@@) اللي انت عايزه، حاضر، هنا؟(@)(@)(@@) السيد :(@)(@)(@@) يا باي على الغباء الأزلي ده، يا أخينا قلنا هنا (مشيرا إلى اليمين)(@)(@)(@@) يعني هنا (مشيرا إلى اليسار)(@)(@)(@@) مش فاهم يعني إيه هنا (مشيرا إلى الأمام) .(@)(@)(@@) فرفور (بغباء) :(@)(@)(@@) يعني إيه هنا؟(@)(@)(@@) السيد (مشيرا إلى الخلف) :(@)(@)(@@) يعني هنا.(@)(@)(@@) فرفور :(@)(@)(@@) الحق الحق مش فاهم، فاهم انت؟(@)(@)(@@) السيد :(@)(@)(@@) أنا كل اللي أفهمه كويس أني سيدك وخلاص.(@)(@)(@@) فرفور :(@)(@)(@@) سيدي، إنت يا سيدي، إلا قول لي يا سيدي.(@)(@)(@@) السيد :(@)(@)(@@) عايز إيه؟(@)(@)(@@) فرفور :(@)(@)(@@) إلا انت سيدي ليه؟(@)(@)(@@) السيد :(@)(@)(@@) مش عارف أنا سيدك ليه يا ولد؟(@)(@)(@@) فرفور (مشيرا إلى الفأس المستقرة على الأرض) :(@)(@)(@@) إن شاء الله أنسخط زي اللي نايمة دي ما أعرف.(@)(@)(@@) السيد :(@)(@)(@@) أما انت فرفور مسخة صحيح، ما تعرفش أنا سيدك ليه يا ولد؟(@)(@)(@@) فرفور :(@)(@)(@@) أنا ما أعرفش، تعرف انت؟(@)(@)(@@) السيد :(@)(@)(@@) ما هو من ضمن شغلي يا واد إني ما اعرفش، أمال انت فرفور ليه؟ إنت فرفور بتاعي يبقى لازم تعرف لي.(@)(@)(@@) فرفور :(@)(@)(@@) طب أنا في دي ما اعرفش.(@)(@)(@@) السيد :(@)(@)(@@) وأنا ما اعرفش، فيبقى ما اعرفش بتاعتي تمشي على ما أعرفشي بتاعتك.(@)(@)(@@) فرفور :(@)(@)(@@) وبعدين؟(@)(@)(@@) السيد :(@)(@)(@@) واشمعنى دلوقتي اللي بتسأل، ما بقى لنا ألف رواية مع بعض.(@)(@)(@@) فرفور :(@)(@)(@@) هو السؤال حرم.(@)(@)(@@) السيد :(@)(@)(@@) خلاص، اسأل المؤلف، أنا مالي أنا، هو اللي مألفك يعرف شغله معاك ح تدوشني أنا ليه.(@)(@)(@@) فرفور :(@)(@)(@@) دي مسألة بالعقل، لا عايزة مؤلف ولا حاجة، هو انت يا أخي مش بني آدم زيي بالضبط، حتى إذا مشينا ورا داروين انت اتطورت من قرد وأنا اتطورت من قرد زيك.(@)(@)(@@) السيد :(@)(@)(@@) مين عارف يمكن جدك القرد ده كان قرد فرفور عند جدي.(@)(@)(@@) فرفور :(@)(@)(@@) مفيش في القرود أسياد ولا فرافير أبدا.(@)(@)(@@) السيد :(@)(@)(@@) يبقى خلاص انت معايا بقى إن البني آدمين بس هما اللي بيقدروا يبقوا أسياد وفرافير.(@)(@)(@@) فرفور :(@)(@)(@@) مين قال كده؟(@)(@)(@@) السيد :(@)(@)(@@) والله ده رأيي وإذا ما كنشي عاجبك اسأل المؤلف.(@)(@)(@@) فرفور :(@)(@)(@@) دا مشي من زمان.(@)(@)(@@) السيد :(@)(@)(@@) نادي عليه.(@)(@)(@@) فرفور (مناديا) :(@)(@)(@@) يا أخينا يا مؤلف 
ms69	 .(@)(@)(@@) السيد :(@)(@)(@@) يا جدع اتأدب، إنت عارف المؤلفين دول ناس يحبوا إنك تفخمهم وتعظمهم وتنافقهم.(@)(@)(@@) فرفور :(@)(@)(@@) يا سيادة المؤلف، يا سعادة المؤلف، يا أعظم وأكبر وأمتن وأجعص مؤلف. (يدخل المؤلف على هيئة قزم أو صبي صغير طوله نصف طول المؤلف الأول ولا يزال بالبنطلون القصير.)(@)(@)(@@) المؤلف :(@)(@)(@@) عايز إيه يا فرفور؟(@)(@)(@@) فرفور :(@)(@)(@@) هو انت المؤلف؟(@)(@)(@@) المؤلف :(@)(@)(@@) أمال مين يعني؟ إنتو بتشتغلوا مع مؤلف تاني؟(@)(@)(@@) فرفور :(@)(@)(@@) لا، معاذ الله، إحنا مش من دول يا حضرة، بس يعني بيتهيألي إن حضرتك صغرت شوية.(@)(@)(@@) المؤلف :(@)(@)(@@) ما يمكن العكس وتكونوا انتو اللي بتكبروا.(@)(@)(@@) السيد :(@)(@)(@@) لو تكرمت بقى يا سيادة المؤلف تقول لفرفور أنا سيد ليه؟(@)(@)(@@) فرفور :(@)(@)(@@) أيوه ليه.(@)(@)(@@) المؤلف :(@)(@)(@@) ودي عايزة سؤال دي، دي حقيقة زي الشمس، كمان شوية تيجي تقول لي انت المؤلف ليه، مفيش حاجة هنا في روايتي اسمها ليه، فيه نعم وبس، فاهم؟(@)(@)(@@) فرفور :(@)(@)(@@) ليه؟ (ثم مستدركا بسرعة)(@)(@)(@@) نعم.(@)(@)(@@) المؤلف :(@)(@)(@@) أنا عارف ألاعيبك دي يا فرفور، وانت مش حترجع مرة إلا أما تفوق تلاقيك مرمي برة في الشارع. اسمع، ده سيدك من غير ليه ومالهش، وانت فرفور من غير كاني ولا ماني وأي حاجة يقول عليها لازم تعملها، ماذا وإلا (يشير بيده فيخطو داخل دائرة المسرح عملاقان ضخمان رهيبان في نظراتهما توحش وتحد)(@)(@)(@@) أخليهم يرموك بره، سامع.(@)(@)(@@) السيد :(@)(@)(@@) سمعت يا فرفور.(@)(@)(@@) فرفور :(@)(@)(@@) سامعين سامعين واحده له وواحده لك وواحده للجماعة دول وخلصونا بقى مع السلامة. (المؤلف يستدير ليخرج ويخطو بضع خطوات ثم يلتفت ناحية فرفور بنظرة قاسية.)(@)(@)(@@) فرفور :(@)(@)(@@) عارف، المجد، الحلقات، النقاد، المشهد السابع في الفصل العاشر، الفرقعة، الطربنة ... عارف كله، بس اوعى تنسى تبعت لنا الست.(@)(@)(@@) المؤلف :(@)(@)(@@) أقسم ب...(@)(@)(@@) فرفور :(@)(@)(@@) يا عم روح الله يسهل لك. (يخرج المؤلف ويتراجع العملاقان.)(@)(@)(@@) السيد :(@)(@)(@@) سمعت بقى يا فرفور.(@)(@)(@@) فرفور :(@)(@)(@@) سمعت ما سمعتش، اللي حصل، إحنا كنا فين (يرفع الفأس)(@)(@)(@@) نشتغل بقى.(@)(@)(@@) السيد :(@)(@)(@@) لأ، أنا ماعنتش قادر أشتغل، أنا تعبت.(@)(@)(@@) فرفور :(@)(@)(@@) تعبت من إيه؟(@)(@)(@@) السيد :(@)(@)(@@) م الشغل.(@)(@)(@@) فرفور :(@)(@)(@@) الحقيقة الحقيقة كان الله في عونك، دا انت 
ms70	 لازم تستريح حالا.(@)(@)(@@) السيد :(@)(@)(@@) أنا مش عايز أستريح.(@)(@)(@@) فرفور :(@)(@)(@@) أمال عايز إيه؟(@)(@)(@@) السيد :(@)(@)(@@) عايز أتجوز.(@)(@)(@@) فرفور :(@)(@)(@@) إيه؟(@)(@)(@@) السيد :(@)(@)(@@) أجوز، مش فاهم يعني إيه أجوز.(@)(@)(@@) فرفور :(@)(@)(@@) طب ما تجوز، حد حاشك، والله يكونش عايز أجوز له كمان.(@)(@)(@@) السيد :(@)(@)(@@) وفيها إيه دي، مش أنا سيدك وانت فرفوري.(@)(@)(@@) فرفور :(@)(@)(@@) لا والنبي يا سيد، قول لي أكسر حجر أكسر، أطحن زلط أطحن، إنما بلاش حكاية الجواز دي.(@)(@)(@@) السيد :(@)(@)(@@) إنت مالك انت يا أخي، إنت حتجوز لك؟ إنت حتجوز لي أنا.(@)(@)(@@) فرفور :(@)(@)(@@) مين عارف، جايز تثبت علي وأروح فيها.(@)(@)(@@) السيد :(@)(@)(@@) يا فرفور اسمع الكلام.(@)(@)(@@) فرفور :(@)(@)(@@) ما بلاش يا سيد، ما انت بصحتك أهه، ومزاجك رايق، إنت غاوي نكد.(@)(@)(@@) السيد :(@)(@)(@@) يا واد الواحد منا ما يقدرشي يستغنى عن الجواز.(@)(@)(@@) فرفور :(@)(@)(@@) يقوم يستغنى عن عمره ويتجوز.(@)(@)(@@) السيد :(@)(@)(@@) يا ولد.(@)(@)(@@) فرفور :(@)(@)(@@) بررررم، أجوز له ده إيه، وأجوز لك مين بقى؟(@)(@)(@@) السيد :(@)(@)(@@) أنا عارف، ده شغلك انت، إنت عايز تدخلني في شغل الفرافير كمان.(@)(@)(@@) فرفور :(@)(@)(@@) يعني أنا أدور على العروسة وألقاها وأشبكها وأخطبها وأكتب كتابي عليها و...(@)(@)(@@) السيد :(@)(@)(@@) وتستنى عندك لغاية هنا وتفرمل.(@)(@)(@@) فرفور :(@)(@)(@@) تسيبلي يعني كل العليق اللي في الدنيا وانت تاخد الورد ع الجاهز، دانت سيد رزل أوي.(@)(@)(@@) السيد :(@)(@)(@@) أهي كل الأسياد كده، ياللا شوف شغلك.(@)(@)(@@) فرفور (هازا رأسه باستسلام) :(@)(@)(@@) أمرنا إلى الله، ندور لك على عروسة، يا حضرات، يا سادة، يا سيدات وآنسات وعوانس، عريس من عيلة ويشغل منصبا هاما ويميل إلى الهدوء ويحب النوم، يطلب زوجة، حدش له غرض، مفيش من عروسة ست بيت ممتازة، ولونها خمري، وتقدس الحياة العائلية وهوايتها نط الحبل، وقراءة قصص الحب، حدش.(@)(@)(@@) السيد :(@)(@)(@@) سكت ليه ما تكمل، ما تتحرك.(@)(@)(@@) فرفور :(@)(@)(@@) أتحرك أروح فين يا أخ، هو الباب خبط!(@)(@)(@@) السيد :(@)(@)(@@) هو ما خبطشي؟(@)(@)(@@) فرفور :(@)(@)(@@) لأ ما خبطشي.(@)(@)(@@) السيد :(@)(@)(@@) طب وبعدين؟(@)(@)(@@) فرفور :(@)(@)(@@) ولا قبلين، أنا موصيه مخصوص حضرة المؤلف ده اللي بس كل شغلته أنه يحمر لي عينه، وقلت له ما ينساش يبعتها، اتفضل، أهو زمانه نسي، مين عارف في أنهي حلقة 
ms71	 دلوقتي ولا في أنهي إذاعة، زمانه خلاص وصل الإرسال في أبو زعبل وهو قاعد في بار الأنجلو.(@)(@)(@@) السيد :(@)(@)(@@) هي مش كانت مفروض تخبط دلوقتي؟(@)(@)(@@) فرفور :(@)(@)(@@) ما هو المفروض ده بيمشي علي أنا بس، إنما هو، إنت سمعت حد بيخبط؟(@)(@)(@@) السيد :(@)(@)(@@) اسمع كده.(@)(@)(@@) فرفور (يتسمع بطريقة تضحك) :(@)(@)(@@) دا باينه خبط في دماغك بس يا سيدي.(@)(@)(@@) السيد :(@)(@)(@@) وبعدين؟ يرضيك كده نقف قدام الناس دي مستنينها زي الغسيل المبلول في يوم شتا.(@)(@)(@@) فرفور :(@)(@)(@@) لا ما يرضنيش، إنما أقول لك، عندي فكرة، إيه رأيك تسيبك م المؤلف ده والست بتاعتك ونجوزك حد م الموجودين دول.(@)(@)(@@) السيد :(@)(@)(@@) يا نهارك منيل، دول متفرجين يا وله، دول جايين يتفرجوا مش يتجوزوا.(@)(@)(@@) فرفور :(@)(@)(@@) أهي بتبتدي كده، الواحد يروح يتفرج يلاقي نفسه مكلفت في جوازة، أهم قدامك أهم، نقي يا عم اللي تعجبك.(@)(@)(@@) السيد :(@)(@)(@@) يعني أجمد قلبي يا وله يا فرفور وأختار، توكلنا على الله، (يدور بعينيه في خلال الصالة والجمهور)(@)(@)(@@) إيه رأيك في دي يا فرفور، والله دي، باين عليها مش بطالة أبدا، ولا استنى استنى، إيه رأيك في اللي قاعدة هناك دي، دي جنان خالص.(@)(@)(@@) فرفور :(@)(@)(@@) اللي قاعدة هناك دي؟(@)(@)(@@) السيد :(@)(@)(@@) أيوه.(@)(@)(@@) فرفور (يضربه على رأسه بالمقرعة) :(@)(@)(@@) دي أمي يا وله.(@)(@)(@@) السيد :(@)(@)(@@) طيب وإيه رأيك في دي؟(@)(@)(@@) فرفور :(@)(@)(@@) أنهين؟(@)(@)(@@) السيد :(@)(@)(@@) اللي لفة على رقبتها الإشارب الأحمر ده.(@)(@)(@@) فرفور :(@)(@)(@@) دي؟(@)(@)(@@) السيد :(@)(@)(@@) أيوه دا أنا جنني أوي البتاع الأحمر ده.(@)(@)(@@) فرفور :(@)(@)(@@) دي كرافتة يا جدع، لابسة راجل.(@)(@)(@@) السيد :(@)(@)(@@) طب وإيه رأيك في دي؟(@)(@)(@@) فرفور :(@)(@)(@@) اللي هناك دي، دي متجوزة يا ولد يا سيد.(@)(@)(@@) السيد :(@)(@)(@@) وعرفت منين؟(@)(@)(@@) فرفور :(@)(@)(@@) مش شايف معاها اتنين رجالة.(@)(@)(@@) السيد :(@)(@)(@@) طب وإيه رأيك في اللي لابسة البرنيطة السودا الهايلة دي.(@)(@)(@@) فرفور :(@)(@)(@@) دي؟(@)(@)(@@) السيد :(@)(@)(@@) أيوه.(@)(@)(@@) فرفور :(@)(@)(@@) ده عمك الدكتور مندور جك عمى في عينك.(@)(@)(@@) السيد :(@)(@)(@@) أنا غلب حماري يا فرفور، اختار لي انت.(@)(@)(@@) فرفور :(@)(@)(@@) بس على شرط ...(@)(@)(@@) السيد :(@)(@)(@@) إيه؟(@)(@)(@@) فرفور (مراجعا نفسه) :(@)(@)(@@) ولا بلاش. (يمسح الصالة بسرعة البرق ثم تستقر عيناه عند مقدمة اللوج أو البنوار الأيسر 
ms72	 )(@)(@)(@@) بس لقيتها لك.(@)(@)(@@) السيد :(@)(@)(@@) فين؟(@)(@)(@@) فرفور :(@)(@)(@@) اللي قاعدة هناك دي في اللوج اليمين.(@)(@)(@@) السيد :(@)(@)(@@) مش شايفها، هو فين اللوج اليمين ده؟(@)(@)(@@) فرفور :(@)(@)(@@) شايف اللباية اللي بيقزقزها الراجل المحترم اللي قاعد هناك ده؟(@)(@)(@@) السيد :(@)(@)(@@) أيوه شايفها.(@)(@)(@@) فرفور :(@)(@)(@@) أهو تحود بعديها على إيدك اليمين على طول، شفتها؟(@)(@)(@@) السيد :(@)(@)(@@) الحقيقة ما شفتهاش، إنما أنا راضي، أجوزها.(@)(@)(@@) فرفور :(@)(@)(@@) كده من غير ما تشوفها؟(@)(@)(@@) السيد :(@)(@)(@@) كفاية أنها قاطعة لوج يا أخي، لازم متريشة.(@)(@)(@@) فرفور :(@)(@)(@@) سامعين يا بنات ياللي في الصالة، أهه نص ريال فرق أهه، جاب عريس. (ثم يتجه إلى اللوج الأيمن.)(@)(@)(@@) إنتي يا ست ياللي قاعدة في اللوج اللي جنبنا، تسمحي تبصي لنا هنا، هنا.(@)(@)(@@) السيدة :(@)(@)(@@) إنت بتكلمني أنا؟(@)(@)(@@) فرفور :(@)(@)(@@) أنا مالي، أنا بكلم القمر.(@)(@)(@@) السيدة :(@)(@)(@@) يا سم ...(@)(@)(@@) فرفور :(@)(@)(@@) آخد منه ملء يدي تلات مرات يوميا زي أومو عشان عيونك.(@)(@)(@@) السيدة :(@)(@)(@@) إيه الكلام البلدي ده. إنت عايز إيه؟(@)(@)(@@) فرفور :(@)(@)(@@) تتجوزي سيدي يا روح قلب فرفور سيدك.(@)(@)(@@) السيد (متدخلا) :(@)(@)(@@) إيه الكلام ده يا ولا، ده يهربها. اوعى انت، تسمحيلي.(@)(@)(@@) فرفور :(@)(@)(@@) اجري انت بس. اقعد هناك ومالكش دعوه، ده شغلي أنا ده، إنت مش قلت أنا اللي حاشتغل حتعمل لي فرفور دلوقتي، اجري احترم نفسك واعمل سيد. (ثم يعود لمخاطبة السيدة)(@)(@)(@@) تتجوزي سيدي يا روح قلب فرفور سيدك؟(@)(@)(@@) السيدة :(@)(@)(@@) ويطلع إيه سيدك ده؟(@)(@)(@@) فرفور :(@)(@)(@@) يطلع ميت كيلو كده.(@)(@)(@@) السيدة :(@)(@)(@@) وبيشتغل إيه؟(@)(@)(@@) فرفور :(@)(@)(@@) جينا للإحراج بقى، طب تسمحي يعني تيجي لنا هنا شوية.(@)(@)(@@) السيدة :(@)(@)(@@) أنا ما اتنقلشي من مطرحي إلا أما أعرف بيشتغل إيه.(@)(@)(@@) فرفور :(@)(@)(@@) حاجة كده يعني يعني عكس دكتور الولادة.(@)(@)(@@) السيدة :(@)(@)(@@) أنا ما يهمنيش كمان بيشتغل إيه، عنده فلوس؟(@)(@)(@@) فرفور :(@)(@)(@@) زكايب زكايب زكايب.(@)(@)(@@) السيدة :(@)(@)(@@) يبقى مبدئيا آجي. (تتحرك من مكانها وتأتي إلى المسرح.)(@)(@)(@@) واسمه إيه بقى سيدك ده؟(@)(@)(@@) فرفور :(@)(@)(@@) والله من جهة الاسم، سميه على كيفك.(@)(@)(@@) السيدة :(@)(@)(@@) ليه هو من عيلة مين، اوعى يكون اسمه وحش؟(@)(@)(@@) فرفور :(@)(@)(@@) والله هو لا وحش ولا حلو، أصله من عيلة اللي ما يسموش.(@)(@)(@@) السيدة :(@)(@)(@@) بلدي أوي الاسم ده، على 
ms73	 العموم أنا مستعدة أديله اسم عيلتي.(@)(@)(@@) فرفور :(@)(@)(@@) وحضرتك من عيلة مين؟(@)(@)(@@) السيدة :(@)(@)(@@) الهايف، دي عيلة مشهورة أوي، ما تسمعشي عليها؟(@)(@)(@@) فرفور :(@)(@)(@@) ما سمعشي ازاي، دا ليها فرع في كل مكان، هو فيه أكثر م الهياف.(@)(@)(@@) السيدة :(@)(@)(@@) اسمع يا ... إنت اسمك إيه؟(@)(@)(@@) فرفور :(@)(@)(@@) فرفور.(@)(@)(@@) السيدة :(@)(@)(@@) اسمع يا جارسون فرفور، أنا يهمني أوي أوي حريتي، أنا ماحبش حد يحجر علي أبدا، هو سيدك ده رجعي؟(@)(@)(@@) فرفور :(@)(@)(@@) مش فاهم رجعي يعني إيه.(@)(@)(@@) السيدة :(@)(@)(@@) إذا كان يخليني أرجع البيت الساعة اتنين أو أكتر يبقى كويس، قبل كده يبقى رجعي.(@)(@)(@@) فرفور :(@)(@)(@@) والله من الجهة دي اطمني أوي، ده بينام نوم.(@)(@)(@@) السيدة :(@)(@)(@@) ويسمح لي أحتفظ بأصدقائي، الرجالة يعني.(@)(@)(@@) فرفور :(@)(@)(@@) والله ما أعرفش، حاكدب عليكي.(@)(@)(@@) السيدة :(@)(@)(@@) ده أنا حتى في الطلب ده متواضعة أوي، دي كاكي قلقاس اشترطت على جوزها أنها تاخد البوي فرند بتاعها يقعد معاهم في شهر العسل.(@)(@)(@@) فرفور :(@)(@)(@@) عندها حق، إيه يعني حتة فرند، ولما يعمل مهما يعمل أهو إيه، حتة بوي، خلاص يا ستي، تجوزي سيدي.(@)(@)(@@) السيدة :(@)(@)(@@) أنا معنديش مانع نتجوز شهر تحت التجربة، ما نفعشي نطلق.(@)(@)(@@) فرفور :(@)(@)(@@) يا ستي دا الموظف بيقعد تلات أشهر تحت التجربة، تتطلقوا ازاي بعد شهر، وإذا كان حصل يعني في الشهر ده حاجة ولا محتاجة.(@)(@)(@@) السيدة :(@)(@)(@@) إيه يعني، أعمل أبنديسيت والله لوز.(@)(@)(@@) فرفور :(@)(@)(@@) دا أنا قصدي ...(@)(@)(@@) السيدة :(@)(@)(@@) ما أنا قصدي كده برضه.(@)(@)(@@) فرفور :(@)(@)(@@) طب وإيه العلاقة بين المصران الأعور واللوز والحاجة اللي بتتكلمي عليها، مش فاهم.(@)(@)(@@) السيدة :(@)(@)(@@) بنسميها واحنا داخلين المستشفى، أبنديسيت، والله أحيانا نقول داخلة تعمل اللوز، أنا دايما أقول كده.(@)(@)(@@) فرفور :(@)(@)(@@) وانتي دايما؟(@)(@)(@@) السيدة :(@)(@)(@@) أعمل إيه، ده مرة نشروا في الجرايد إني عملت أبنديسيت مرتين في شهر واحد.(@)(@)(@@) فرفور :(@)(@)(@@) وبيتنشر في الجرايد كمان؟!(@)(@)(@@) السيدة :(@)(@)(@@) أصل احنا ما نحبش نعمل حاجة في السر، كله كده بالمفتوح.(@)(@)(@@) فرفور :(@)(@)(@@) وعلى كده بقى حضرتك عملتي عملية المصران الأعور كام مرة؟(@)(@)(@@) السيد :(@)(@)(@@) مش فاكرة 7-8 مرات، حاجة كده.(@)(@)(@@) فرفور :(@)(@)(@@) واللوز؟(@)(@)(@@) السيدة :(@)(@)(@@) إياي ما اتعدش، خصوصا آخر مرة.(@)(@)(@@) فرفور :(@)(@)(@@) كان لوز ولا 
ms74	 أعور؟(@)(@)(@@) السيدة :(@)(@)(@@) أعور، ده كان عليه جوز عيون خلوني خرجت من هنا ورجعت لهم المستشفى بعد أسبوع.(@)(@)(@@) فرفور (بصوت عال) :(@)(@)(@@) الحق يا سيد، يا سيد، اوعى تكون نمت.(@)(@)(@@) السيد :(@)(@)(@@) إيه، جرى إيه، إحنا فين، إنت مين؟(@)(@)(@@) فرفور :(@)(@)(@@) آدي العروسة أهه يا سيد، حاجة عز الطلب، آخر جمال، من أكبر عيلات مصر، عيلة الهايف، ونضيفة مما جميعه، لا عندها لوز ولا مصران ولا أسنان مسوسة، كله كله شايلاه، وإذا ما عجبتكش، مستعدة تشيله تاني وتالت، إيه رأيك؟(@)(@)(@@) السيد :(@)(@)(@@) يعني عاجباك يا فرفور؟(@)(@)(@@) فرفور :(@)(@)(@@) أنا قدام الناس دي مستعد أبقى لوزة في جزمتها، إنما دي مسألة مزاج.(@)(@)(@@) السيد :(@)(@)(@@) شوف يا فرفور إذا كان مزاجي عاجباه الست دي ولا لأ.(@)(@)(@@) فرفور (يتوجه بالكلام إلى الناحية الأخرى) :(@)(@)(@@) عاجباك يا مزاجه، (ثم يصدر صوتا من بطنه)(@)(@)(@@) أوي أوي أوي، (ثم لسيده)(@)(@)(@@) سمعت بودانك.(@)(@)(@@) السيد :(@)(@)(@@) سمعت، ياللا بقى، جوزنا يا فرفور.(@)(@)(@@) فرفور :(@)(@)(@@) وأنا أشتغل بدل مأذون كمان، ياللا، إيدك يا ستي (ترتجف يده قبل أن يمسك بيدها)(@)(@)(@@) إيدك يا سيدي، هس، إنت يا سيدي ياللي اسمك سيدي تقبل تجوز (صوت خبط على الباب) .(@)(@)(@@) السيد :(@)(@)(@@) إيه ده يا واد يا فرفور؟ (ثم صوت سيدة.)(@)(@)(@@) الصوت :(@)(@)(@@) إنتو يا جماعة، إنتم ياللي عندكم التمثيل.(@)(@)(@@) فرفور :(@)(@)(@@) ارمي، دي باينها الست اللي باعتها المؤلف. (صوت الخبط.)(@)(@)(@@) أفتح ولا أسيبها ترن.(@)(@)(@@) السيد :(@)(@)(@@) إنت عايزها تعمل لنا هللولة، افتح لها افتح.(@)(@)(@@) فرفور :(@)(@)(@@) ودي؟(@)(@)(@@) السيد :(@)(@)(@@) مالكش دعوة، حنفهمها كل حاجة، وكل حاجة تنحل.(@)(@)(@@) فرفور (فرفور يذهب إلى الباب الوهمي، ويمسك بأكرة وهمية ويقول) :(@)(@)(@@) كللم ومستكللم، زيق انفتح الباب. (تدخل السيدة مرتدية بدلة رقص شرقي)(@)(@)(@@) يا وعدي.(@)(@)(@@) السيدة :(@)(@)(@@) إيه ده طرش ما بتسمعوش!(@)(@)(@@) فرفور (مشغولا بالتفرج عليها وإخراج لسانه علامة جريان الريق) :(@)(@)(@@) يا وعدي يا وعدي، وده إيه ده (يحاول شمها) .(@)(@)(@@) السيدة :(@)(@)(@@) ما تتعدل لي أمال، خليني أعرف أكلمك، مش انتو اللي عندكو الرواية (فرفور لا يزال يتأملها بيديه) ، انت عبيط ولا شكلك كده؟(@)(@)(@@) فرفور :(@)(@)(@@) لأ وانتي الصادقة العبيط هو اللي شكله زي كده.(@)(@)(@@) السيدة 
ms75	 :(@)(@)(@@) أنا المؤلف بتاعكو قابلني وخد معايا درنك في جروبي، وباعتني بالدور ده ليكو (ثم تكتشف وجود السيدة الأخرى)(@)(@)(@@) نعم نعم نعم! بقى أنا جاية من آخر الدنيا عشان حضرتها تلطش مني الدور.(@)(@)(@@) السيد :(@)(@)(@@) يا ستي أرجوكي، دي واحدة ست كانت بتتفرج ومالهاش دعوة.(@)(@)(@@) صاحبة الدور :(@)(@)(@@) بتتفرج وجاية هنا ع المسرح تعمل إيه، عايزة تتفرج تروح هناك مع اللي بيتفرجوا، إما الحتة دي عشانا احنا، خليها تتفضل تروح مكانها من غير مطرود.(@)(@)(@@) المتفرجة :(@)(@)(@@) أنا ما سبشي مكاني وانتقل عشان واحدة زيك تيجي تمشيني منه.(@)(@)(@@) صاحبة الدور :(@)(@)(@@) أمال حضرتك حتستني تعملي إيه حتمثلي معانا؟(@)(@)(@@) المتفرجة :(@)(@)(@@) ح أستنى جوزي، ده خطبني حالا ولسه أهه كنا حنكتب الكتاب.(@)(@)(@@) صاحبة الدور :(@)(@)(@@) يا نهار اسود ومنيل، أمال أنا جاية أعمل إيه؟ ده دوري أنا ده إني أجوزه، عايزة تلطشيه بسلامتك، ده بعدك، إنتي حتمشي من هنا بالذوق ولا بالروسية؟(@)(@)(@@) المتفرجة :(@)(@)(@@) بقى سايبها تقول لي كده وساكت.(@)(@)(@@) السيد :(@)(@)(@@) أعمل إيه بس، يا مهبب انت يا فرفور، ما تتحرك وتفكر وتشوف لنا حل.(@)(@)(@@) فرفور :(@)(@)(@@) الحل الوحيد يا سيدي، يا سيدي الحل الوحيد، إن دي تجوزك ودي تجوزني، وتبقى الحكاية بصرة.(@)(@)(@@) صاحبة الدور :(@)(@)(@@) أنا أتجوزك انت، ليه؟ قلة شغل، قلة عقل، قلة مقام، أنا دوري أتجوز ده، وما دام دوري كده يبقى حاقوم به واللي حيتعرض لي بالشبشب، وراس بابا بالشبشب.(@)(@)(@@) المتفرجة :(@)(@)(@@) لأ دا حيلك أنا ما هزأشي نفسي وأرجع مكاني بإيد ورا وإيد قدام، عشان واحدة زيك، واعملي حسابك أنا باتمرن كل يوم في النادي ع المصارعة اليابانية يا اسمك إيه انت.(@)(@)(@@) صاحبة الدور (هاجمة عليها فيمنعها فرفور بجسده ويمسكها) :(@)(@)(@@) وأنا بالمصارعة البلدي حاوريكي.(@)(@)(@@) فرفور (لصاحبة الدور) :(@)(@)(@@) بقى واحدة زي الملبن زيك تصارع البتاعة اللي زي عروسة المولد دي؟(@)(@)(@@) المتفرجة :(@)(@)(@@) اسمعي، أنا نرفيز وما بستحملش وأنا جاتلي الجنونة (تهجم عليها فيمنعها السيد بجسده).(@)(@)(@@) صاحبة الدور (محاولة التخلص من قبضة فرفور محاولات تزيد من إطباق فرفور عليها ومن ارتجافه بشدة لإحساسه أنها بجسدها الفائر بين ذراعيه) :(@)(@)(@@) اوعى سيبني عليها 
ms76	 بنت الرفضي دي.(@)(@)(@@) فرفور (وهو في حالة عرق وارتجاف شديدة) :(@)(@)(@@) ده اسمه الهايف.(@)(@)(@@) المتفرجة :(@)(@)(@@) ليسيه موا، ليف مي، ليسيه يا سيد، شايف بتقول علي إيه.(@)(@)(@@) السيد (ينظر إلى الخلف بينما يمنعها بمقدم جسده وينادي فرفور الذي يرد عليه مديرا رأسه إلى الخلف أيضا مبقيا جسده على وضعه) :(@)(@)(@@) ما تتلهي تفكر لنا في حاجة.(@)(@)(@@) فرفور :(@)(@)(@@) يا جدع ارحم، أنا بترعش كلي، مخي نفسه بيترعش، أفكر في إيه؟(@)(@)(@@) السيد :(@)(@)(@@) أقول لك (بصوت عال جدا)(@)(@)(@@) اسمعوا أنا حاريحكم خالص خالص، بطلوا خناق واحنا كلنا حنستريح.(@)(@)(@@) صاحبة الدور :(@)(@)(@@) ح تتجوزني؟(@)(@)(@@) المتفرجة :(@)(@)(@@) ح تتجوزني؟(@)(@)(@@) السيد :(@)(@)(@@) أنا حاتجوز أحسن واحدة فيكم، (ثم يلاحظ أن فرفور رغم انتهاء الخناقة لا يزال متشبثا بصاحبة الدور)(@)(@)(@@) بتعمل إيه يا وله، م الخناقة خلصت!(@)(@)(@@) المتفرجة :(@)(@)(@@) طبعا حيتجوزني أنا، أنا الأحسن.(@)(@)(@@) صاحبة الدور :(@)(@)(@@) والنبي ده ضوفر صباع رجلي أحسن منك كلك، إنتي وعيلتك الهايفة.(@)(@)(@@) السيد :(@)(@)(@@) لا لا لا لا، كده مش حينفع، بدال ما تتخانقوا أنا عايز كل واحدة فيكم توريني هي الأحسن ازاي؟ (خبط على الباب)(@)(@)(@@) ودا مين اللي بيخبط ده راخر؟(@)(@)(@@) صاحبة الدور :(@)(@)(@@) دي لازم اللي حتتجوز فرفور، أصل المؤلف بعتها معايا وسبقتها ع الباب ودخلت أتأكد، أقوم ألاقي ست الستات هنا.(@)(@)(@@) فرفور :(@)(@)(@@) اللي حتتجوزني أنا، والله كتر خير المؤلف ده، وواحدة شكلها إيه دي، حلوة زيك كده؟(@)(@)(@@) السيد :(@)(@)(@@) يا ولد يا فرفور مش وقته، (خبط على الباب)(@)(@)(@@) روح افتح لها الأول.(@)(@)(@@) فرفور :(@)(@)(@@) لا ياخويا أنا أنكسف.(@)(@)(@@) السيد :(@)(@)(@@) يا ولد افتح بقول لك.(@)(@)(@@) فرفور :(@)(@)(@@) أنا ماليش دعوة، أنا حافتح وأنا مكسوف ومش حاشيل عيني من ع الأرض. (بخجل مبالغ فيه يذهب فرفور إلى الباب وهو ينظر إلى قدميه، وحين يفتح يدخل رجل طويل رفيع كشفيق نور الدين مثلا يرتدي ثوبا أسود طويلا يجرجر على الأرض ويتعصب بمنديل أسود وطرحة ويضع فوق وجهه برقعا ذا خرزة حمراء.)(@)(@)(@@) اتفضلي يا ستي أهلا وسهلا، (وهو لا يزال خافضا بصره)(@)(@)(@@) اتفضلي.(@)(@)(@@) المرأة (وهي الأخرى في حالة خجل شديد تقول بصوت مكتوم) :(@)(@)(@@) أصلي مكسوفة 
ms77	 أتفضل، مش انت بسلامتك فرفور؟(@)(@)(@@) فرفور :(@)(@)(@@) أمال أنا راخر مكسوف ليه، تيجي ما نتكسفش ونبص لبعض واللي يحصل يحصل؟(@)(@)(@@) المرأة :(@)(@)(@@) ياللا (وترفع البرقع من فوق وجهها وتطرحه وراءها وفي الوقت ترفع وجهه ليلتقي بوجه فرفور الذي ارتفع) .(@)(@)(@@) فرفور :(@)(@)(@@) يا نهار اسود (ويجري فورا محاولا الاحتماء بسيده) .(@)(@)(@@) المرأة (متقدمة ناحيته لا تزال في حالة خجل) :(@)(@)(@@) يه، إنت لسه مكسوف يا فرفور، هو انت منهم، ده الراجل قال لي عليك نمرود وأنا أصلي بحب النماردة اللي زيك، تعالى هنا (وتحاول جذبه فيزوغ منها فرفور ويحاورها) .(@)(@)(@@) فرفور :(@)(@)(@@) أنا طنيب النبي يا سيد، ابعد عني الوليه دي.(@)(@)(@@) المرأة :(@)(@)(@@) والله ولا الحكمدار يقدر يبعدك عني، داني حبيتك من أول ما شفتك وكان اللي كان ... بس لو ما تتزفلطشي مني كده.(@)(@)(@@) فرفور (زاعقا في هلع) :(@)(@)(@@) أنا في عرضكم يا ناس.(@)(@)(@@) المرأة :(@)(@)(@@) قول مهما تقول واعمل مهما تعمل، ركك إيدي تتلايم على إيدك.(@)(@)(@@) فرفور :(@)(@)(@@) أقطعها وحياة الحسين أقطعها.(@)(@)(@@) المرأة :(@)(@)(@@) إيه، طيب تعالى بقى (وتطبق عليه وتمسكه) .(@)(@)(@@) فرفور :(@)(@)(@@) يا بوليس، يا فرقة ب، يا فرقة الإنقاذ بتاعة البلدية، يا إسعاف، يا بتوع الصحة، يا د. د. ت (يحاول التملص) .(@)(@)(@@) المرأة :(@)(@)(@@) إنت يعني فكرك تقدر تفلت مني، والله لو شفت قفاك.(@)(@)(@@) فرفور :(@)(@)(@@) أشوفه ولا أشوفكيش (ترغمه على أن يرى وجهها فيغمض عينيه مستغيثا)(@)(@)(@@) يا نهار منيل يا جدعان، أعوذ بالله، إنتي إيه؟(@)(@)(@@) المرأة :(@)(@)(@@) أنا ست يا فرفور وعايقة كمان.(@)(@)(@@) فرفور :(@)(@)(@@) لا والنبي، أنا اللي ست، أنا متبري من جنس الرجالة كلها إذا كانوا الستات زيك كده، أنا عيشة والنبي. (يكون النقاش الحاد - رغم المطاردة مع فرفور - قد انتهى بين السيدتين والسيد إلى رأي يعلنه السيد قائلا):(@)(@)(@@) السيد :(@)(@)(@@) خلاص اتفقنا، اللي فيكو تطلع أحسن من التانية حاتجوزها.(@)(@)(@@) صاحبة الدور :(@)(@)(@@) أنا أوريك أنا أحسن ازاي، رقصني يا ريس. (تدق الموسيقى نغمة شرقية راقصة وترقص السيدة باذلة أقصى جهدها لإثارة السيد ولفت نظره، وكلما حاول فرفور أن ينظر إليها أو يقترب منها ردته «المرأة» بعنف، وحين تنتهي الرقصة يتجه السيد ناحيتها تلقائيا 
ms78	 كالمبهور، ولكن المتفرجة تجذبه من يده قائلة):(@)(@)(@@) المتفرجة :(@)(@)(@@) ودا رقص إيه البلدي ده اللي تقعد تتفرج عليه، واحد زيك لازم يرقص كده وهو معايا (ثم بلهجة آمرة)(@)(@)(@@) مايسترو (تنبعث نغمة التويست، وعلى أنغامها تراقص المتفرجة السيد بطريقة مثيرة ينسى معها الإثارة السابقة بحيث حين تنتهي الرقصة يظل مطوقا المتفرجة بذراعيه) .(@)(@)(@@) المرأة :(@)(@)(@@) اوعى الحنجلة دي كلها تهمك يا فرفور، تعالى أنا وانت نلعب تحطيب، (وتبدأ مباراة في التحطيب ينال فيها فرفور بضع ضربات على جانبه وظهره وبطنه، بحيث حين تنتهي وتتجه إليه المرأة يسقط بين ذراعيها مغمى عليه)(@)(@)(@@) شفت بقى دوبتك ازاي؟(@)(@)(@@) فرفور (وهو يلهث) :(@)(@)(@@) دوبان ما دوبتش، وإنما دشدشة اتدشدشت.(@)(@)(@@) صاحبة الدور (جاذبة السيد إليها) :(@)(@)(@@) ما يعجبكش قوامي ده اللي زي غصن البان.(@)(@)(@@) المتفرجة (جاذبة السيد إليها) :(@)(@)(@@) أمال قوامي بقى اللي زي المانيكان.(@)(@)(@@) المرأة :(@)(@)(@@) أنا من الجهادي أمسحهم خالص، أنا البان نفسه.(@)(@)(@@) فرفور :(@)(@)(@@) لازم لبان الدكر.(@)(@)(@@) صاحبة الدور :(@)(@)(@@) وشايف عينيه اللي زي عيون الغزلان.(@)(@)(@@) المتفرجة :(@)(@)(@@) أمال عينيه أنا اللي أحسن من آن شريدان.(@)(@)(@@) المرأة :(@)(@)(@@) ولا يهمك أنا عينيه وسع الفنجال.(@)(@)(@@) فرفور :(@)(@)(@@) أصلها عين جمل يا خاله.(@)(@)(@@) صاحبة الدور :(@)(@)(@@) وشايف بقي اللي زي خاتم سليمان.(@)(@)(@@) المتفرجة :(@)(@)(@@) ده أنا بقي حبة حبة يبقى فتحة زراير القمصان.(@)(@)(@@) المرأة :(@)(@)(@@) أمال أقول إيه أنا اللي بقي قد الكستبان.(@)(@)(@@) فرفور :(@)(@)(@@) كستبان فيل وحياتك.(@)(@)(@@) المتفرجة :(@)(@)(@@) وشايف شعري اللي زي الحرير الناتورال.(@)(@)(@@) صاحبة الدور :(@)(@)(@@) وده ييجي إيه جنب شعري اللي أنعم من ريش النعام.(@)(@)(@@) المرأة :(@)(@)(@@) وشعري ده يا ناس مش بذمتكم جدايل النعمان؟(@)(@)(@@) فرفور :(@)(@)(@@) دا لازم النعمان عاشور.(@)(@)(@@) السيد :(@)(@)(@@) كفاية لحد كده، كفاية، أنا الحقيقة اتلخبطت خالص ومش عارف آخد مين فيكو وآسيب مين، وعشان كده حاتجوزكم انتو الاتنين، إيه رأيكم؟(@)(@)(@@) صاحبة الدور :(@)(@)(@@) رأينا إيه يابو عين زايغة يا بتاع الستات.(@)(@)(@@) المتفرجة :(@)(@)(@@) يا فاجر يا بتاع تعدد الزوجات.(@)(@)(@@) السيد (ملتفتا لصاحبة الدور) :(@)(@)(@@) يعني مش عايزة أتجوزك؟(@)(@)(@@) صاحبة الدور :(@)(@)(@@) حد جاب السيرة دي على لسانه؟(@)(@)(@@) السيد (ملتفتا للمتفرجة) :(@)(@)(@@) وانتي بلاش.(@)(@)(@@) المتفرجة :(@)(@)(@@) مين قال أني أقبل الهزيمة؟(@)(@)(@@) فرفور :(@)(@)(@@) حلال عليك 
ms79	 يا عم، هنيالك. (يتأبط السيد كلا منهما في ذراع ويمضي بهما إلى باب الخروج الأيمن، بينما يداهما الملتفة حول رقبته تتناحر من الخلف وتتضارب. فرفور يحاول أن يتسلل من المسرح متسترا بهم، ولكن المرأة تجذبه من قفاه وتعيده إلى حيث كان.)(@)(@)(@@) المرأة :(@)(@)(@@) وانت يا فرفوري، قلت إيه؟(@)(@)(@@) فرفور :(@)(@)(@@) بقول إنا لله وإنا إليه راجعون.(@)(@)(@@) المرأة :(@)(@)(@@) ياخونا كفى الله الشر هو حد ماتلك؟(@)(@)(@@) فرفور :(@)(@)(@@) أنا.(@)(@)(@@) المرأة :(@)(@)(@@) إنت، بعد الشر عليك يا حبيبي، هو طول ما أنا معاك الموت يقدر يقرب لك؟(@)(@)(@@) فرفور :(@)(@)(@@) ما هو انتي الموت.(@)(@)(@@) المرأة :(@)(@)(@@) تعالى لي يا حبيبي تعالى لي (وحين يقاوم ترفعه المرأة على كتفها وتحمله خارجة به من الباب الأيسر) .(@)(@)(@@) فرفور (للجمهور) :(@)(@)(@@) كل من عليها (مشيرا إلى زوجته من خلف ظهرها)(@)(@)(@@) فان، يا جدعان (يدخل السيد من الباب الأيمن وهو كأنما يدلك وجهه بالكلونيا بعد حمام دافئ) .(@)(@)(@@) السيد :(@)(@)(@@) أما الجواز دا ممتع بشكل، دا أحسن م العزوبية مليون مرة (يدخل فرفور من الباب الأيسر وعلى رأسه ضمادة ضخمة فيها بقعة دم كبيرة) .(@)(@)(@@) السيد :(@)(@)(@@) عامل إيه الجواز وياك يا فرفور؟(@)(@)(@@) فرفور :(@)(@)(@@) عمل عشر غرز وحياتك.(@)(@)(@@) السيد :(@)(@)(@@) أصلكوا ناس ما بتفهموش في فن الحياة، ما تعرفشي تسايسها، تداديها، تطبطب عليها، تاخدها في حضنك، تعمل ليها آدي البيضة وآدي اللي شواها، وتهزر معاها.(@)(@)(@@) فرفور :(@)(@)(@@) طب ما هو ده اللي حصل وهزرت معاها.(@)(@)(@@) السيد :(@)(@)(@@) أمال إيه اللي عورك بقى؟(@)(@)(@@) فرفور :(@)(@)(@@) ردت الهزار بهزار بس ناشف شوية فتح نفوخي.(@)(@)(@@) السيد :(@)(@)(@@) أنا مش حاسس بالدنيا من كتر السعادة يا فرفور.(@)(@)(@@) فرفور :(@)(@)(@@) وأنا مش حاسس برضه بس م الورم.(@)(@)(@@) السيد :(@)(@)(@@) الستات دول أجمل حاجة في الدنيا.(@)(@)(@@) فرفور :(@)(@)(@@) مش لما يكونوا ستات.(@)(@)(@@) السيد :(@)(@)(@@) تصور إحساسك بقى إنك حتبقى أبين، النهاردة، أنا حاطير من كتر الفرح.(@)(@)(@@) فرفور :(@)(@)(@@) أبين مرة واحدة.(@)(@)(@@) السيد :(@)(@)(@@) مرة واحدة.(@)(@)(@@) فرفور :(@)(@)(@@) يحق لك يا عم.(@)(@)(@@) السيد :(@)(@)(@@) وانت مش حتخلف يا فرفور؟(@)(@)(@@) فرفور :(@)(@)(@@) أخلف أنا معقول، إنما تخلف هي ده مش معقول أبدا، إنت تتصور برضه إنها زي الستات ممكن تخلف، أنا شخصيا 
ms80	 متأكد إن إذا خلفنا أنا اللي حاحبل.(@)(@)(@@) المتفرجة (داخلة حاملة طفلا رضيعا) :(@)(@)(@@) مبروك يا جوزي، ولد، ولد، شوف.(@)(@)(@@) صاحبة الدور (داخلة ومعها طفلة) :(@)(@)(@@) مبروك يا جوجو، بنت، بنت، إنما قمورة.(@)(@)(@@) المرأة (من الخارج) :(@)(@)(@@) مبروك يا وله يا فرفور يا وله، جالك ولد. (ثم تدخل زوجة فرفور حاملة رجلا آخر على كتفها يبكي كالأطفال ويطلب الطعام، فتناوله أمه فحل بصل ورغيفا، فيكسر البصلة على رأسها ويلتهم الرغيف في لقمتين.)(@)(@)(@@) شايف ابنك يا فرفور، ما تهشتكه شوية، والنبي لتهشتكه شوية. (فرفور ممتعضا يحاول هشتكته فيمسك بقدمه فينطره الطفل بعيدا ويوقعه على ظهره.)(@)(@)(@@) المتفرجة :(@)(@)(@@) عن إذنك يا حبيبي لحسن معاد الرضعة بتاع البيبي جه.(@)(@)(@@) صاحبة الدور :(@)(@)(@@) وأنا عايزة أغير لها لحسن اتبلت.(@)(@)(@@) المتفرجة :(@)(@)(@@) بس اوعى تنسى الطلبات اللي قلت لك عليها (تخرج) .(@)(@)(@@) صاحبة الدور :(@)(@)(@@) وافتكر كويس الجنيه اللي قلت لي عليه النهاردة (تخرج) .(@)(@)(@@) المرأة :(@)(@)(@@) اسمع يا فرفور، بسلامته ابني لازم له حجاب لحسن عينين الناس وحشة وهو العين عليه.(@)(@)(@@) فرفور :(@)(@)(@@) عين إيه يا شيخة؟ تحسد فيه إيه ده؟ يا ريته يتحسد شوية.(@)(@)(@@) المرأة :(@)(@)(@@) أنا ماليش دعوة، هو عايز حجاب، والحجاب يتعمل عند الشيخ، والشيخ عايز بريزة، ومن هنا للظهر يا جبت البريزة يا عمرك فرغ (تخرج) .(@)(@)(@@) فرفور :(@)(@)(@@) جك نفاثة تاخد أجلك، عمري فرغ قال، على بريزة تفرغ عمري. هو شوال؟(@)(@)(@@) السيد :(@)(@)(@@) وبعدين يا فرفور؟(@)(@)(@@) فرفور :(@)(@)(@@) ولا قبلين، هي مالها مزنقة أوي كده ليه، بقى لنا كام يوم أهه قاعدين ننش، مفيش ميتين ندفنهم، باين اليومين دول عطلة رسمية ومفيش مستشفيات.(@)(@)(@@) السيد :(@)(@)(@@) ولا يهمك، الموت مافهوش عطلة.(@)(@)(@@) فرفور :(@)(@)(@@) ولا يهمنيش ازاي، دا أنا إن ما كنتش أجيبلها فلوس النهاردة تقتلني، ودي تعملها بجد، شوف لنا طريقة بقى؟(@)(@)(@@) السيد :(@)(@)(@@) أنا اللي أشوف، أمال انت شغلتك إيه؟(@)(@)(@@) فرفور :(@)(@)(@@) يعني عايزين أعمل إيه؟(@)(@)(@@) السيد :(@)(@)(@@) هات لنا ميت نشتغل عليه.(@)(@)(@@) فرفور :(@)(@)(@@) وأجيبه منين دلوقتي؟ حاستلفه يعني، معاكشي ميت سلف يا عم لأول الشهر؟(@)(@)(@@) السيد :(@)(@)(@@) يا ولد يا فرفور، بقول لك شوف لنا ميت.(@)(@)(@@) فرفور (دائرا بعينيه خلال المتفرجين 