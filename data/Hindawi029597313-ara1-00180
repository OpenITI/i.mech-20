ms161	 الحكيم قال لي كل فاصولية خضرا قمت طبخت كفتة، وقلت لي نينتك نفسها في الكفتة.(@)(@)(@@) نجيبة :(@)(@)(@@) أهي مرة وعدت.(@)(@)(@@) نجيب :(@)(@)(@@) لأ اطبخي اللي يهف عليك.(@)(@)(@@) نجيبة :(@)(@)(@@) من حق قبل ما نطبخ عاوزين صفيحة جاز.(@)(@)(@@) نجيب :(@)(@)(@@) خدي أدي عشرين قرش للجاز.(@)(@)(@@) نجيبة :(@)(@)(@@) كان زمان وجبر يا حبيبي، الصفيحة دلوقت بثلاثين قرش، وهيهات إن رضي البياع وكل حين ومين لما يفوت الفنطاس.(@)(@)(@@) نجيب :(@)(@)(@@) ثلاثين قرش يادي الداهية أمال الوابور ما بيبطلش طول النهار ليه.(@)(@)(@@) نجيبة :(@)(@)(@@) لوازم بيتك يا حبيبي، هو أنا باسخن عليه لأمي ولا بطبخ لأبويا. أهو كله علشانك.(@)(@)(@@) نجيب :(@)(@)(@@) أدي عشرة قروش ولا تبقيش تولعي الوابور إلا وقت اللزوم، والواحد لازم يراعي الأحوال.(@)(@)(@@) نجيبة :(@)(@)(@@) من حق فكرتني، الوابور خسران وامبارح ندهت للراجل اللي بيقول نصلح وابور الجاز، قام طلب خمسة قروش، وقال إنه بينفس وعاوز يغير له الفونية ويحط له جلد جديد.(@)(@)(@@) نجيب :(@)(@)(@@) جاي يا مسلمين من وابور الجاز وانا بقيت دافع عليه قد ثمنه عشر مرات! هو ده وابور طحين والا وابور ري والا وابور الصعيد؟!(@)(@)(@@) نجيبة :(@)(@)(@@) أيوه احمد ربنا، دحنا عندنا ثلاث بوابير وبابا ...(@)(@)(@@) نجيب :(@)(@)(@@) في عرض النبي اعتقيني من بابا ومن نينة على الصبح، إحنا ما قلنا ...(@)(@)(@@) نجيبة :(@)(@)(@@) يوه مالك بتطلع فيه كده زي المدفع، هي سيرتهم بتجننك، هما مولودين فوق راسك أما شيء عجيب.(@)(@)(@@) نجيب :(@)(@)(@@) اتفضلي يا ستي خمس قروش للوابور، ولما تجي الغسالة ماتخليهاش تولعه أحسن هي اللي بتخسره.(@)(@)(@@) نجيبة :(@)(@)(@@) من حق فكرتني.(@)(@)(@@) نجيب :(@)(@)(@@) إيه كمان النايبة الجديدة؟(@)(@)(@@) نجيبة :(@)(@)(@@) الغسالة عاوزة صابون وبطاس وزهرة، غير أجرتها وقهوتها ودخانها.(@)(@)(@@) نجيب :(@)(@)(@@) أدي نص ريال يكفي.(@)(@)(@@) نجيبة :(@)(@)(@@) ده كان زمان وجبر.(@)(@)(@@) نجيب :(@)(@)(@@) ليه دحنا غاسلين الشهر اللي فات وما دفعتش غير كده؟!(@)(@)(@@) نجيبة :(@)(@)(@@) أنا كملت من عندي، ومع ذلك كل شيء بيتغير. الصابون دلوقت الرطل بستة قروش صاغ والأثمان بتطلع.(@)(@)(@@) نجيب :(@)(@)(@@) هي الأثمان دي تمللي تئب تئب ولا تغطسي ولا مرة.(@)(@)(@@) نجيبة :(@)(@)(@@) هو انت حضرتك ما بتقراش التسعيرة؟(@)(@)(@@) نجيب :(@)(@)(@@) أنا بقره التسعيرة وأشوف برده الأثمان مقبولة بالنسبة للأحوال 
ms162	 الحاضرة ، ونحمد ربنا إحنا أحسن من غيرنا، ولكن التسعيرة بتعتك هي اللي بتجنني.(@)(@)(@@) نجيبة :(@)(@)(@@) ليه يا اخويا هو أنا باحوش من وراك، والا بسرق من المصروف، والا بودي على بيت أبويا، إياك انت بس تقضي بيتك على وشك يبان يا مضاغ اللبان.(@)(@)(@@) نجيب :(@)(@)(@@) يا نجيبة هو أنا كفرت، ما فيش كلمة أقولها إلا لما تردحي لي، الأحوال صعبة والمالية مأرطة.(@)(@)(@@) نجيبة :(@)(@)(@@) وأنا مالي وإيه يعني، اللي يفتح بيت يقدر على مصروفه، يا جارية اطبخي يا سيدي كلف، إنت عاوز بيت ممسوح ومكنسة جنبه؟!(@)(@)(@@) نجيب :(@)(@)(@@) هو البيت ده طاقة من جهنم اللي يفتحه ما يقدرش عليه.(@)(@)(@@) نجيبة :(@)(@)(@@) ما تقفله يا حبيبي، هو بيت أمي والا بيت أبويا، العايز أهبل!(@)(@)(@@) نجيبة :(@)(@)(@@) طيب يا ستي الحق علي أدي عشرين قرش.(@)(@)(@@) نجيبة :(@)(@)(@@) وإن قضوا.(@)(@)(@@) نجيب :(@)(@)(@@) ما فيش حاجة كمان.(@)(@)(@@) نجيبة :(@)(@)(@@) إنت بتطلع فيه ترزيني، أهو السمن فرغ وخايفة أقول لك من الصبح.(@)(@)(@@) نجيب :(@)(@)(@@) السمن فرغ! السمن فرغ! إنت بتقولي إيه السمن فرغ! دنا لسه مشكك صفيحة ولا دفعتش بقية ثمنها.(@)(@)(@@) نجيبة :(@)(@)(@@) بطلوا ده واسمعوا ده، مالك يا سي نجيب مفجوع كده ... دي الصفيحة عند بابا ماتقعدتش ...(@)(@)(@@) نجيب :(@)(@)(@@) يا ستي في عرضك اعتقيني من بابا ونينة أنا باستغرب.(@)(@)(@@) نجيبة :(@)(@)(@@) تستغرب إيه ياعني، إحنا لا بنعمل كحك على العيد ولا قرص للقرافة، ولا بنخبز المشلتت ولا المبطط، مفيش غير الطبختين ودمتم.(@)(@)(@@) نجيب :(@)(@)(@@) إلا السمن فرغ، ده الرطل الزبدة خدته بسبعة قروش ببوس الإيد من الراجل اللي في السبتية.(@)(@)(@@) نجيبة :(@)(@)(@@) ها ها ده كان زمان وثلاث جبرات يا جوز الهنا.(@)(@)(@@) نجيب :(@)(@)(@@) ليه كمان السمن غلي؟(@)(@)(@@) نجيبة :(@)(@)(@@) غلي وغلي وغلي وبقى ثمن رطل الزبدة تسعة قروش والسمن حداشر قرش.(@)(@)(@@) نجيب :(@)(@)(@@) حداشر قرش والله ما هو داخل لي بيت.(@)(@)(@@) نجيبة :(@)(@)(@@) هو مين ده.(@)(@)(@@) نجيب :(@)(@)(@@) السمن.(@)(@)(@@) نجيبة :(@)(@)(@@) دور على اللي يقعد لك.(@)(@)(@@) نجيب :(@)(@)(@@) بقى ما تقعديش معايا إلا علشان السمن.(@)(@)(@@) نجيبة :(@)(@)(@@) إن ماكانش الست منا واكلة وشاربة ولابسة ومتفسحة على كيفها، عنها ما عاشت، ربنا ما خلقش أكثر من الرجالة 
ms163	.(@)(@)(@@) نجيب :(@)(@)(@@) إيه الكلام ده أنا بعدين أزعل؟!(@)(@)(@@) نجيبة :(@)(@)(@@) وإيه يعني متزعل والا تشرب من البحر.(@)(@)(@@) نجيب :(@)(@)(@@) ويمكن يتأتى من الأمور أمور.(@)(@)(@@) نجيبة :(@)(@)(@@) وإيه يعني ما يتأتى اللي يتأتى، هو أنا مش حلاقي عرسان؟!(@)(@)(@@) نجيب :(@)(@)(@@) وإيه كمان خلصت مسألة السمن طلعت مسألة العرسان، ربنا يدبرها، إياك يجي لنا حد من طهطا أشكك منه صفيحة ولو بالفايظ، الله الساعة تسعة وربع والواد ابن الكلب لسه ما جاش.(@)(@)(@@) نجيبة :(@)(@)(@@) دلوقت يجي.(@)(@)(@@) نجيب :(@)(@)(@@) طيب بدال الأخد والعطا ده، روحي انت اعملي الشاي على ما يجي الواد (تقوم تدخل المطبخ وترجع) .(@)(@)(@@) نجيبة :(@)(@)(@@) الشاي فرغ، والسكر مفيش إلا حتتين صغيرين.(@)(@)(@@) نجيب :(@)(@)(@@) طيب ما قلتيش ليه من الصبح؟(@)(@)(@@) نجيبة :(@)(@)(@@) إنت مسألتنيش.(@)(@)(@@) نجيب :(@)(@)(@@) هو انت ما تنطقيش إلا بزنبلك؟!(@)(@)(@@) نجيبة :(@)(@)(@@) نجيب! حسن ملافظك أحسن الجيران يسمعونا.(@)(@)(@@) نجيب :(@)(@)(@@) هو أنا باقول حاجة، إشمعنا الجيران حيسمعوني ولا كانوش سامعين كلامك من الصبح.(@)(@)(@@) نجيبة :(@)(@)(@@) دي إهانة، زنبلك إيه يعني؟!(@)(@)(@@) نجيب :(@)(@)(@@) نهايته (يبص من الشباك)(@)(@)(@@) الواد أهو جه الله! ده ممعهش حاجة، يكون حد ضربه وخد الفلوس لا ده ما بيعيطش.(@)(@)(@@) المشهد السادس(@)(@)(@@) نجيب :(@)(@)(@@) فين الحاجات يا واد؟(@)(@)(@@) حسن :(@)(@)(@@) البيض بقه اثنين بالصاغ، والعيش ما فيش بتعريفة، والزبدة مفيش بصاغ.(@)(@)(@@) نجيبة (تضحك) :(@)(@)(@@) مش قلت لك، عيش عيشة أهلك وأقضيها بلدي، روح يا واد هات لسيدك فول.(@)(@)(@@) نجيب :(@)(@)(@@) بس اخرسي! أما شيء بارد وعجيب، لكن يا واد دانت شاري لي بيض امبارح أربعة بصاغ، وجبت لي أول امبارح زبدة.(@)(@)(@@) حسن :(@)(@)(@@) أهي الحاجة قالت لي كده، وقالت لي صبح على سيدك، وقل له الميه بقت علينا بخمسة وأربعين بما فيها الممشش والمفأس.(@)(@)(@@) نجيب (يطلع فلوس من جيبه) :(@)(@)(@@) روح هات يا واد بنص فرنك بيض وبصاغ عيش وزبدة بقرشين.(@)(@)(@@) حسن :(@)(@)(@@) الفرن قافل.(@)(@)(@@) نجيب :(@)(@)(@@) ليه كمان؟(@)(@)(@@) حسن :(@)(@)(@@) علشان بتوع التسعيرة.(@)(@)(@@) نجيب :(@)(@)(@@) طيب هات من فرن تاني (يخرج حسن)(@)(@)(@@) الساعة 9:30 لازم أنزل على التسعين، طيب عندكيش حاجة بايتة من امبارح؟(@)(@)(@@) نجيبة :(@)(@)(@@) قلنا كده قلتوا اطلعوا من البلد أهو ما فيش إلا الطبيخ.(@)(@)(@@) نجيب :(@)(@)(@@) هو احنا كنا طابخين 
ms164	 إيه امبارح، والله الواحد بينسى من كترة الهم.(@)(@)(@@) نجيبة :(@)(@)(@@) يعني طابخين المحمر ولا المشمر، أهم حبة البدنجان المكمورين، وقبلها كنا طابخين فاصوليا أرديحي.(@)(@)(@@) نجيب :(@)(@)(@@) نعمل إيه ما هي اللحمة بقت نار يا نجيبة، والواحد في الدنيا دي على دي ودي إذا كان رطل اللحمة البلدي بقه بثمانية صاغ وهيهات الله يرحم زمان، كان أبويا يشتري لنا الرطل البلدي العال من الإبشيهي الجزار بمية فضة والخشن نهار ما تكبر نجيبه بستين تعريفة، ونهار ما يقول العجل من دول أنا وانا مايزيدش عن قرش صاغ ومين حتى كان ياكله، وتمنتاشر بيضة بقرش صاغ ورطل السمن البلدي العال نهار ما يستعظم زي اللحمة.(@)(@)(@@) نجيبة :(@)(@)(@@) إحنا أولاد النهارده يا أفندي سيبك من زمان، شوف لك طريقة واعمل ترتيبك أحسن نينتي يمكن تجي النهارده تقعد عندي شوية.(@)(@)(@@) نجيب :(@)(@)(@@) طيب وماله وإيه المناسبة بين زيارتها وثمن اللحمة؟(@)(@)(@@) نجيبة :(@)(@)(@@) ليه هي مش حتتغدا وتتعشى هي واخواتي، ويمكن بابا كمان يفوت يقعد له شوية، ويقول لي يا أختي طابخة إيه، أبقى أقول له إيه؟(@)(@)(@@) نجيب :(@)(@)(@@) يسألك ليه هو عينوه مفتش طبيخ؟(@)(@)(@@) نجيبة :(@)(@)(@@) لأ يا بارد، العادة الأب يسأل على بنته يشوفها بتاكل إيه بتشرب إيه، ويحب كمان يدوق طبيخ إيدها.(@)(@)(@@) نجيب :(@)(@)(@@) بقه أما أقول لك انت عارفة طبعي، زمان لما كنت في الدخولية وأول ما اشتغلت مع البيه وقبل الحرب كانت الدنيا نعناع أخضر، ولا كنتش بتأخر عن إكرام أهلك، لكن اليومين دول صعب، فما فيش لزوم للزيارة دي لأنها بايخة، ومع ذلك يقدروا يأجلوها لبعد الحرب.(@)(@)(@@) نجيبة :(@)(@)(@@) يا دهوتي يا سي نجيب، مش عيب يا راجل زيارة إيه اللي يأجلوها لبعد الحرب، هو انت حتدبح لهم خروف والا زيارتهم طلعة المحمل، والا حتجيب لهم عشى باشا والا حتعمل لهم نصبة.(@)(@)(@@) نجيب :(@)(@)(@@) والله همه اللي حيعملوا النصبة مش أنا، ومع ذلك أهي العزومة في الزمان ده بتحصل خروف من بتوع زمان خمس ست أرطال لحم ضاني ورطلين سمن وقدحين رز وثلاث أربع وقات عيش ووقتين بامية من اللي 
ms165	 يحبها قلب أبوك، وقهوة الاستقبال وقهوة بعد الأكل وقهوة العصر والدخان لنينتك، حاكم هي زي السوسة في اللف، والسكر لأبوك حاكم راخر يحب السكر من يوم ما جاله في البول وشفته بعيني بيقرشه قرش.(@)(@)(@@) نجيبة :(@)(@)(@@) أما أقول لك ... ما تجيبش سيرة أبويا.(@)(@)(@@) نجيب :(@)(@)(@@) بأقول يعني تعملي الحسبة تحصل لها جنية ونص، ثمن خروف من بتوع زمان والا لأ.(@)(@)(@@) المشهد السابع(@)(@)(@@) حسن (يدخل) :(@)(@)(@@) سيدي الفرن أفل علشان ما فيش عندهم فحم، وبتاع الزبدة بيبيعوها له بالعسكر، وما قدرتش أروح وراهم التمن، والبيض وقع مني علشان الحاجة ما عندهاش ورق تلف فيه.(@)(@)(@@) نجيب :(@)(@)(@@) طيب يا ابن الكلب (يضربه)(@)(@)(@@) حافطر إيه؟(@)(@)(@@) نجيبة :(@)(@)(@@) سيب الواد، هو مش حرام عليك إكمنك ماخلفتش. امشي يا واد وما تزعلش (يخرج) .(@)(@)(@@) نجيب :(@)(@)(@@) طيب ومسألة الخلفة رخرة مالها؟ وهو أنا اللي محقوق فيها والا انت؟ الحق علي اللي ما اتجوزت عليك.(@)(@)(@@) نجيبة :(@)(@)(@@) ماتتجوز عشرة وإيه يعني.(@)(@)(@@) نجيب :(@)(@)(@@) المقصود، أنا مش حاعرف أفطر في اليوم المقندل ده ... نهايته هاتي البدنجان يا ستي.(@)(@)(@@) نجيبة :(@)(@)(@@) مش لما أسخنه لك.(@)(@)(@@) نجيب :(@)(@)(@@) لا ... لا ... هاتيه كده جلاسيه أحسن أنا خايف من تسخينه ... مين يعرف الحوادث المحلية اللي تحصل في البيت لما تجي تسخني طبيخ امبارح ... بزيادة الحوادث الخارجية اللي حصلت لما شبعنا ... نفطر من بره.(@)(@)(@@) نجيبة (تخرج وتعود بحلة) :(@)(@)(@@) طيب أهو وأدي العيش.(@)(@)(@@) نجيب :(@)(@)(@@) اعملي لي بقه شوية شاي زي العادة أبلبع بهم الكبب دي ... ده صدق من قال النار رحمة على بني آدم ... لو كان البدنجان ده سايح شوية يمكن كان ينبلع، نهايته ... الشاي يا ستي يمكن يزحلق النايبة دي أحسن البدنجان ده زي كلمة الحق بيقف في الزور (يشرب ميه ويزور)(@)(@)(@@) يا ترى مين جايب في سيرتي ... الفلاحين والبيه طبعا ... اللي في سيرتي يحتار حيرتي (لنجيبة)(@)(@)(@@) مالك واقفة كده ما تروحي تعملي الشاي.(@)(@)(@@) نجيبة :(@)(@)(@@) ما قلت لك الشاي خلص (الباب يخبط) .(@)(@)(@@) نجيب :(@)(@)(@@) يا واد يا حسن شوف مين بيخبط. يا فتاح يا عليم ... يمكن يكون سي محمود ابن خالتك جاي ينط لنا 
ms166	 يكون البيه استعوقني.(@)(@)(@@) نجيبة :(@)(@)(@@) يا ريت والله بآلي زمان ما شفتوش، ما هو كلامك اللي بيقطع رجل الأهل والأحباب.(@)(@)(@@) نجيب :(@)(@)(@@) حقه تتمني انت إنه يكون هنا عدد الأوقات والساعات.(@)(@)(@@) نجيبة :(@)(@)(@@) طبعا داحنا متربين سوا.(@)(@)(@@) المشهد الثامن(@)(@)(@@) حسن (يدخل) :(@)(@)(@@) ده عم عبد الرسول المكوجي عاوز العلاقات والحساب.(@)(@)(@@) نجيب :(@)(@)(@@) طيب ما تقول للست يا واد.(@)(@)(@@) نجيبة :(@)(@)(@@) العلاقات بتوع الأيام دي بيتأصفوا زي عيدان الكبريت، ومختشية أقول له عليهم.(@)(@)(@@) نجيب :(@)(@)(@@) شوفي حسابه كام واصرفيه دلوقت.(@)(@)(@@) نجيبة :(@)(@)(@@) لا يا اخويا أنا ما اعرفش أصرفه. قوم كلمه انت ... هو انت حاططني للسكة والبله ومصدرني للطمة والصدمة.(@)(@)(@@) نجيب :(@)(@)(@@) اجري يا واد يا حسن اسأله عاوز كام.(@)(@)(@@) حسن (يخرج ويعود) :(@)(@)(@@) تلاتاشر قرش ونصف.(@)(@)(@@) نجيب :(@)(@)(@@) ليه هو كوى شال عمة الشيخ علي والا إيه؟(@)(@)(@@) نجيبة :(@)(@)(@@) كوى بدلتين بستة صاغ واتناشر ياقة بتلاتة صاغ وخمس قمصان وأربع جربتات من البيض اللي طلعت لي فيهم الأيام دي قول بقرش تعريفة وعشر مناديل قول بقرشين صاغ، يطلع له أربعتاشر قرش يدوبك.(@)(@)(@@) نجيب :(@)(@)(@@) يا ستي ده بيقول هو تلاتاشر، هو لازم تكوني مكوجية أكثر من المكوجي، ولازم تكويني بنارك ونار غيرك.(@)(@)(@@) نجيبة :(@)(@)(@@) مكوجية ده إيه؟ هو ليه الحق يزعلك بتسأل على الحساب بأقول لك عليه مكوجية وناري أتلطي كده.(@)(@)(@@) نجيب :(@)(@)(@@) يا ستي الناس قالوا انصر أخاك ... إشحال أنا بقه جوزك والقرش اللي في جيبي أهو في جيبك، وأديك جردتيني النهارده من صنف النقدية، وعاوزة القرشين الخردة اللي فاضلين كمان ياخدهم المكوجي، واركب الترام بإيه واقعد على القهوة بإيه، نهايته ياما أصعب الدين يا واد يا مكوجي.(@)(@)(@@) عبد الرسول (من الخارج بصوت فظيع) :(@)(@)(@@) واد إيه دنا راجل كبير يا أفندي!(@)(@)(@@) نجيب :(@)(@)(@@) يا راجل يا كبير حسابك كام؟(@)(@)(@@) عبد الرسول :(@)(@)(@@) بس بلاش مهزأة على الصبح، يا سيدي الست ما هي قالت لك 14 قرش.(@)(@)(@@) نجيب :(@)(@)(@@) سامعة يا ستي، شايفة يا ستي، أهو سمعنا واحنا بنتكلم (للمكوجي)(@)(@)(@@) ليه يعني هي البدلة بكام دي الست كانت بتهزر؟(@)(@)(@@) عبد الرسول :(@)(@)(@@) زي ما بنكوي لغيرك، اسأل الدكتور القطاوي وسي 
ms167	 مخيمر بيه وعريف أفندي بيكووا عندنا ولا بيكووش قلبنا على الحساب زي حضرتك، البدلة في كل الدنيا بفرنك، ما تسأل حضرة جنابك الفحم بقى بكام والنشا بكام والصنايعي بياخد إيه عرقه وأجرة الدكان زادت داحنا هنا في نعمة دي البدلة بتنكوي في إسكندرية بنص ريال.(@)(@)(@@) نجيب :(@)(@)(@@) خد يا واد إدي له دول تحت الحساب (يعطي وحسن يخرج ويعود) .(@)(@)(@@) عبد الرسول :(@)(@)(@@) كل مرة تحت الحساب ما فيش مرة حاجة فوق الحساب، المقصود الله الغني عن دي المكوى، أهي مرة وفاتت لما تبقوا تدفعوا الحساب القديم لما تبقوا تعرفوا تلبسوا، الحق علينا احنا.(@)(@)(@@) نجيبة :(@)(@)(@@) سمعت يا سيدي أهو بيهزأنا، أدحنا غيرنا وبدلنا مكوجية الخط كله، تبقه بقه تسفر المكوة تنكوي في بلد غير دي، كل المكوجية عرفونا ولا يرضوش يجولنا.(@)(@)(@@) نجيب :(@)(@)(@@) يبأه فيها فرج، والا ابقي اكوي انت.(@)(@)(@@) نجيبة :(@)(@)(@@) فرج إيه ده، بعد بكره أكوي أنا ده بعيد عن أشنابك!(@)(@)(@@) نجيب :(@)(@)(@@) الساعة 9 ونصف مانيش رايح المكتب أحسن أترفد، يا واد يا حسن أما أشيع معاك جواب للمكتب.(@)(@)(@@) نجيبة :(@)(@)(@@) قوم يا شيخ بلاش كسل، إنت حتقعد هنا طول النهار زي القتيل، ما تخفش من البيه وعلي أنا، ده راجل كبير ويحب فتح بيوت الناس اللي زيك، قوم خللي الواحدة تطلع تشم الهوا وتشتري لها حتة ركامة والا مترين لينوه.(@)(@)(@@) نجيب :(@)(@)(@@) أيوه ما انت بقا اتحينتي، حق الجاز والصابون.(@)(@)(@@) نجيبة :(@)(@)(@@) ليه هو أنا حرامية ولا باحوش من وراك، دي كسوتي كلها من جيب غيرك.(@)(@)(@@) نجيب :(@)(@)(@@) من جيب غيري إزاي يعني اختشي؟!(@)(@)(@@) نجيبة :(@)(@)(@@) من جيب بابا ... ولو كانت المسألة على فلوسك كنت ابأه دايرة مهربدة.(@)(@)(@@) نجيب :(@)(@)(@@) عجايب. يا واد يا حسن خد الورقة دي (يكتب)(@)(@)(@@) حضرة عبد العليم بك الخبير بعطفة القبة بعد تقديم وافر التحية لحضرتكم السنية، رافعه مريض اليوم (اليوم بحيلة)(@)(@)(@@) يا جمال بهجة بهجة جماله.(@)(@)(@@) نجيبة :(@)(@)(@@) اكتب يا راجل بلاش هبل أحسن الواد بيضحك علينا.(@)(@)(@@) نجيب :(@)(@)(@@) أهي بطالة! البركة فيك ويوم مقطوع ... والا يرفت النفس قرفت أما أكمل «وواخد واخد إيه واخد 
ms168	 شربة ملح إنجليزي وملازم ملازم ثاني لا ملازم الفراش فالأمل صدور العفو عنه لأ هي قضية الأمل العفو عنه إلى باكر صباحا ودمتم.» تعرف يا واد المكتب بتاعنا؟(@)(@)(@@) حسن :(@)(@)(@@) نسيته!(@)(@)(@@) نجيب :(@)(@)(@@) إشمعنا ما بتنساش بطنك يا اقرع يا ابن ... اللي انت ابنه عطفة القبة يا واد جنبنا على إيدك اليمين، بعدنا بشارع قدام شادر الخشب تبص تلاقي مكتبنا، تسلم الجواب ده وتجيب رده (يخرج الخادم)(@)(@)(@@) أما أقوم بقه أقلع أحسن ما انا متأمط كده (يخرج) . (ستار)(@)(@)(@@) الفصل الثاني(@)(@)(@@) المشهد الأول (الباب يخبط)(@)(@)(@@) نجيبة :(@)(@)(@@) مين؟ مين اللي بيخبط؟(@)(@)(@@) محمود :(@)(@)(@@) الأفندي هنا؟(@)(@)(@@) نجيبة :(@)(@)(@@) أهلا وسهلا سي محمود، أيوه اتفضل اطلع مبقاش إلا تخبط على الباب زي الغرب (يدخل) ، (بصوت واطي)(@)(@)(@@) ده عامل عيان أما أشوفه لك اتفضل (يدخل محمود ومعه بعض الأشخاص الفلاحين ويلمح حتة من جسم نجيبة) .(@)(@)(@@) نجيب (من الداخل بصوت متمارض) :(@)(@)(@@) أهلا سي محمود.(@)(@)(@@) محمود :(@)(@)(@@) لا بأس عليك.(@)(@)(@@) نجيبة (بصوت واطي) :(@)(@)(@@) ده عامل عيان إكمنه اتأخر (بصوت عالي)(@)(@)(@@) أما أشوفه كده.(@)(@)(@@) محمود :(@)(@)(@@) حاكم معايه جماعة فلاحين مشيعهم البيه.(@)(@)(@@) نجيبة :(@)(@)(@@) خليهم يتفضلوا (بصوت واطي)(@)(@)(@@) ما حدش بيشوفك ليه من يوم ما تقابلنا عند نينتي.(@)(@)(@@) محمود :(@)(@)(@@) دلوقت نتكلم.(@)(@)(@@) نجيبة (بصوت عالي) :(@)(@)(@@) خليهم يتفضلوا.(@)(@)(@@) نجيب (من الداخل بصوت متمارض) :(@)(@)(@@) أهلا وسهلا بابن الإسبانيولي.(@)(@)(@@) محمود :(@)(@)(@@) شد حيلك يا أخي خد له شربة زيت.(@)(@)(@@) نجيب :(@)(@)(@@) الحمد لله خفيت دنا شيعت من الصبح جواب للمكتب (يخرج ملفوف في عباءة) .(@)(@)(@@) محمود :(@)(@)(@@) ما جاناش.(@)(@)(@@) نجيب :(@)(@)(@@) وحضراتهم مين؟(@)(@)(@@) محمود :(@)(@)(@@) دول بتوع قضية دمنهور الوحش والبيه اتأخر شوية والخصوم مجوش، والجماعة دول جم لوحدهم، فأجلنا الجلسة أسبوعين والبيه قال لي خدهم عند نجيب وخليه هو اللي يوضبهم بنفسه.(@)(@)(@@) فلاحون (من الخارج) :(@)(@)(@@) يا ساتر يا ساتر.(@)(@)(@@) نجيب :(@)(@)(@@) عارفهم اتفضلوا يا اخوانا، اتفضل يا عم حسن اتفضل يا عم عبد الجواد اتفضل يا عم سيد أحمد اتفضل يا سي مكاوي (يدخلون) .(@)(@)(@@) عبد الجواد :(@)(@)(@@) سلامات يا نجيب أفندي، والله سلامات من يوم ما شرفت البلد ما حدش شافك.(@)(@)(@@) نجيب :(@)(@)(@@) كل شيء قسمة، ولا 
ms169	 تنتقل القدم إلا بإذن الله.(@)(@)(@@) عبد الجواد :(@)(@)(@@) والله تمام صدق الله العظيم مين يقول إن احنا حنشرف عندك في مصر في منزلك.(@)(@)(@@) نجيب :(@)(@)(@@) إنتو نورتوا بيتنا. يا واد يا حسن يا حسن ...(@)(@)(@@) نجيبة (من الداخل) :(@)(@)(@@) إنت ما شيعته المكتب.(@)(@)(@@) محمود :(@)(@)(@@) أنا سحت والله.(@)(@)(@@) نجيب :(@)(@)(@@) من إيه يا أخي؟(@)(@)(@@) محمود :(@)(@)(@@) من الحر.(@)(@)(@@) عبد الجواد :(@)(@)(@@) آه الشرد النهارده جامد جوي، لكن برده حكمة ربنا كويسة، بالكم يا جماعة لولا الزمطة دي ماكانش الجطن يفتح، لا لا وده كمان يجتل الدودة ويغنينا عن حريج الحطب.(@)(@)(@@) نجيب :(@)(@)(@@) القطن اتحسن أوي يا عم عبد الجواد، مين كان يحلم إن القنطار يصبح ب 20 جنيه.(@)(@)(@@) عبد الجواد :(@)(@)(@@) وانت نسيت أجرة الأرض وتمن الأوميه وتمن البذرة وأجرة الشغالة، ده بجا كله نار والمحصول هو هو جنطار ونص، وإن اتعنطظ الفدان واتخدم من بدري جوي واتخضر من أمشير يدوبك يرمي جنطارين.(@)(@)(@@) نجيبة :(@)(@)(@@) حسن أهو جه وبيقول ما عرفش المكتب.(@)(@)(@@) محمود :(@)(@)(@@) ما فيش لزوم بأه، أدحنا جينه وتعبنا رجلينه ودبنا.(@)(@)(@@) نجيب :(@)(@)(@@) من إيه يا أخي؟(@)(@)(@@) محمود :(@)(@)(@@) من شدة الحر (تسمع ضحكة من الداخل) .(@)(@)(@@) نجيب :(@)(@)(@@) يا واد يا حسن يا ولد أما شيء بارد.(@)(@)(@@) حسن :(@)(@)(@@) نعم يا سيدي.(@)(@)(@@) نجيب :(@)(@)(@@) اعمل قهوة وهات شوية ميه ساقعة، واختشي على عرضك ولا تخليش حد يسمعك (يخرج ثم يعود يوشوش سيده) .(@)(@)(@@) نجيب :(@)(@)(@@) بأه كله ما قضاش (يخرج فلوس من جيبه. يخرج الخادم) .(@)(@)(@@) محمود :(@)(@)(@@) بقه المسألة يا سيدي إن الجماعة دول حضروا أبل ما يحضروا خصومهم بيومين، والمسألة اتأجلت والبيه بيوصيك عليهم، واترجوني على شان يكون التقرير كويس حبتين في مصلحتهم.(@)(@)(@@) نجيب :(@)(@)(@@) وصية البيه على العين والراس، بس المسألة مسألة ذمة وأنا شايف أضية إخوانا ملخلخة.(@)(@)(@@) عبد الجواد :(@)(@)(@@) صلي على النبي هو احنا برده مش أبقالك من الجماعة دكهم، داحنا والنبي يا أفندي مظلومين، دنا بجالي راكب أرضي أدي لي سبع سنين، وخدمتها وجصبتها وصرفت عليها دم جلبي، هو مش حرام عليك برده يا أفندي إنك تأخدها مني وتديها لهم من غير تعب ولا شجا؟(@)(@)(@@) نجيب 
ms170	 :(@)(@)(@@) وهم رخرين ما تعبوا في أرضهم.(@)(@)(@@) عبد الجواد :(@)(@)(@@) تعب عن تعب يفرج، دنا عدمت ولدي عبد المطلب فيها وكان ولد زي فلجة الجمر، كان يوم بيشتغل في الصيف في الأرض دي بعينها وجت له لطشة الشمس، دنا متنازلش عنها أبدا ولو كان في النجض والإبرام.(@)(@)(@@) محمود :(@)(@)(@@) بأه شوف يا سي نجيب ما تشدش مع الجماعة؛ لأنهم جماعة ومحاسيب البيه.(@)(@)(@@) عبد الجواد :(@)(@)(@@) آه ...(@)(@)(@@) محمود :(@)(@)(@@) ومع ذلك هما مش متأخرين ونويين يخضروا أرضهم.(@)(@)(@@) نجيب :(@)(@)(@@) لكن الجماعة دوكهم.(@)(@)(@@) محمود :(@)(@)(@@) عارف مش يعني خضروا أرضهم طيب دول يخضروا أرضهم أحسن وأحسن عم عبد الجواد.(@)(@)(@@) عبد الجواد :(@)(@)(@@) هو احنا متأخرين. سيد أحمد مكاوي. عبد العال (يطلعوا خرقا قديمة ومناديل وأكياس ملفوف عليها فلوس ويحلوها) .(@)(@)(@@) نجيب :(@)(@)(@@) نهايته على شان خاطركم أما أمليك دباجة التقرير (محمود يستعد للكتابة)(@)(@)(@@) تقرير خبير زراعي مرفوع إلى هيأة محكمة مصر من حضرة عبد العليم بك عبده الخبير الزراعي أمام المحكمة المذكورة ... بتاريخ 14 يونيو 1914 عينتني المحكمة خبيرا في قضية المحترم الشيخ عبد الجواد لاشين عمدة دمنهور الوحش.(@)(@)(@@) عبد الجواد :(@)(@)(@@) والله ده كلام حلو جوي، شوف الكلام المستنير يا سيد أحمد مكاوي. عبد العال (يهزون رأسهم وتحضر القهوة ويشربوا) .(@)(@)(@@) نجيب :(@)(@)(@@) أهو كلام كله من ده، أوموا انتو بقأه اتفضلوا من غير مطرود خلوني أبيض التقرير.(@)(@)(@@) عبد الجواد :(@)(@)(@@) ما أوصيكش بجه حتة الأرض بتاعتي، أنا تتحد من بحريها شريط السكة ومن جبلي ترعة وعبد الرزاج ومن شرجي بجية الورثة ومن غربي أرض أبو شنب وفيها لبشتين ومسجة بتوعي خصوصي.(@)(@)(@@) نجيب :(@)(@)(@@) طيب لما المسألة كده، ما خضرتش أرضك لي ولسي محمود خصوصي ليه؟(@)(@)(@@) عبد الجواد (يخرج فلوس من جيبه) :(@)(@)(@@) أدي كمان يا سي نجيب هو لي بركة إلا انت وسي محمود. سيد أحمد. عبد العال. مكاوي.(@)(@)(@@) نجيب :(@)(@)(@@) دلوقت انت متأكد من أرضك ما حدش يقدر يفتح عينه فيها (يحضر الخادم يشيل الفناجين فينتهز محمود هذه الفرصة ويخلو به ويوشوشه. تنزل الفلاحين بعد السلام) . (محمود لنفسه: أجتهد بقى في توزيعه علشان أرجع واختلي حبتين ببنت خالتي 
ms171	 اللي ما شفتهاش من زمن.)(@)(@)(@@) محمود :(@)(@)(@@) هات الفلوس وتعالى للبيه حالا على أهوة الشيشة، لاحسن هو معذور أوي اليومين دول زي ما انت عارف.(@)(@)(@@) نجيب :(@)(@)(@@) أديني في كعبك. وإيه فكرك الجماعة دفعوا ثمانية جنيه حنبينهم كلهم.(@)(@)(@@) محمود :(@)(@)(@@) إنت وكيفك دول فلاحين ولاد كلب دلوقت يقولوا له.(@)(@)(@@) نجيب :(@)(@)(@@) ما يقدروش أنا ححوش اثنين واحد لي وواحد لك، وانت وضبهم في السكة.(@)(@)(@@) محمود :(@)(@)(@@) طيب ويمكن أفوت عليك دلوأت علشان مسألة ثانية، بعد ما تكون رجعت من عند البيه، حترجع إمته؟(@)(@)(@@) نجيب :(@)(@)(@@) والله ما اعرفش حسب الظروف.(@)(@)(@@) محمود :(@)(@)(@@) غايته أرجع لك بعد ساعة ... أؤعدي بالعافية بأه يا بنت خالتي.(@)(@)(@@) نجيبة (تخرج) :(@)(@)(@@) ما تؤعد شوية يا سي محمود (يتغامزان) .(@)(@)(@@) نجيب :(@)(@)(@@) سيبيه أحسن وراه شغل، إنت حتفضلي تتعري عليه لحد إمته؟(@)(@)(@@) نجيبة :(@)(@)(@@) الله حتغير ولا إيه؟ ده ابن خالتي ومتربين سوه زي الاخوات.(@)(@)(@@) محمود :(@)(@)(@@) لا يغير إيه لا سمح الله، هو سي نجيب يغير ده بس بيناغش (نجيب مشغول بعد الفلوس ومحمود ونجيبة يتبادلون إشارات)(@)(@)(@@) أؤعدوا بالعافية.(@)(@)(@@) الاثنين :(@)(@)(@@) الله يعافيك.(@)(@)(@@) نجيبة :(@)(@)(@@) كل تأخيرة وفيها خيرة.(@)(@)(@@) نجيب :(@)(@)(@@) حأه تمام.(@)(@)(@@) المشهد الثاني(@)(@)(@@) نجيبة :(@)(@)(@@) مين كان يظن إن اليوم ده اللي اتعكننت في أوله تظأطط كده في آخره، وترجع الدنيا زي زمان إيدك بأه يا حظ.(@)(@)(@@) نجيب :(@)(@)(@@) إيدي على إيه يا ست، مش كفاية اللي خدتيه الصبح.(@)(@)(@@) نجيبة :(@)(@)(@@) إيدك على حاجة من اللي أبضتها، أنا سامعة الدهب بيرن والفضة بتشخشخ زي زمان.(@)(@)(@@) نجيب :(@)(@)(@@) هما دول بتوعي.(@)(@)(@@) نجيبة :(@)(@)(@@) يخي أوم بأه بلاش أونطة، أمال بتوع مين؟(@)(@)(@@) نجيب :(@)(@)(@@) بتوع البيه هو اللي حيأبضهم، ومشيع محمود مع الفلاحين على شان يعرف دفعوا كام.(@)(@)(@@) نجيبة :(@)(@)(@@) طيب وانت ومحمود تطلعوا باطه، مش تفوتوا لبعض حاجة.(@)(@)(@@) نجيب :(@)(@)(@@) لأ برده بنبلص الزباين في اللي فيه الإسمة.(@)(@)(@@) نجيبة :(@)(@)(@@) مش شغلي هات الفلوس دول وإلا أصوت.(@)(@)(@@) نجيب :(@)(@)(@@) تصوتي متصوتي لحد بكره أما مجنونة.(@)(@)(@@) نجيبة :(@)(@)(@@) متقولش مجنونة جن يلخبطك، أهو إن مكنتش تديهم لي أعمل على كيفي.(@)(@)(@@) نجيب :(@)(@)(@@) يا ستي دول فلوس الناس أديهم لك إزاي؟ تعملي على 
ms172	 كيفك ما تعملي على ألف كيفك هو حد يئدر يحوشك.(@)(@)(@@) نجيبة :(@)(@)(@@) طيب اديهم لي ألعب بهم.(@)(@)(@@) نجيب :(@)(@)(@@) هو حد يلعب بالفلوس؟ (الباب يخبط)(@)(@)(@@) شوفي مين.(@)(@)(@@) المشهد الثالث(@)(@)(@@) عبد الجواد (يدخل والباب مفتوح) :(@)(@)(@@) دانا عبد الجواد.(@)(@)(@@) نجيب :(@)(@)(@@) خيرا. خشي يا ستي شوية من وش الضيف.(@)(@)(@@) نجيبة :(@)(@)(@@) دول فلاحين هم دول كمان أفندية ولا ولاد بلد، هو ده راخر محمود.(@)(@)(@@) عبد الجواد :(@)(@)(@@) أيوه والله صدجت برده الست ... إحنا ناس على نياتنا وملناش في الحاجات دي.(@)(@)(@@) نجيب :(@)(@)(@@) حاجات إيه يا شيخ عبد الجواد.(@)(@)(@@) عبد الجواد :(@)(@)(@@) يعني لو كانت الست من دول جدامنا عريانة وهي زي الشمعة، نفسنا ما تشتهي الحرام ده واصل.(@)(@)(@@) نجيبة :(@)(@)(@@) يوه جتك إيه يا عم عبد الجواد، واصل إيه يا راجل كمان.(@)(@)(@@) نجيب :(@)(@)(@@) إحنا في إيه والا في إيه، مين قال حرام ولا حلال.(@)(@)(@@) عبد الجواد :(@)(@)(@@) يعني بجول يعني واحنا النهارده اخوات.(@)(@)(@@) نجيب :(@)(@)(@@) مفهوم.(@)(@)(@@) نجيبة :(@)(@)(@@) ده طبعا.(@)(@)(@@) نجيب :(@)(@)(@@) خيرا يا حضرة العمدة.(@)(@)(@@) عبد الجواد :(@)(@)(@@) أنا جاي من ورا الجماعة اللي كانوا معاي على شان أوصيك على مسألة صغيرة.(@)(@)(@@) نجيب :(@)(@)(@@) اتفضل.(@)(@)(@@) عبد الجواد :(@)(@)(@@) يعني بجول لما المحكمة نزلت الخبيري الأولاني أنا برضه خضرت أرضي، ولا جاش منه فايدة. فأنا خايف يعني المرة دي تطلع زي المرة دوكهة.(@)(@)(@@) نجيب :(@)(@)(@@) لا لا أبدا.(@)(@)(@@) نجيبة (بصوت واطي) :(@)(@)(@@) أبلصه يا أهبل.(@)(@)(@@) نجيب :(@)(@)(@@) اسكتي انت يا ستي، خشي بيتك وسيبيني أشوف شغلي.(@)(@)(@@) نجيبة (لزوجها بصوت واطي) :(@)(@)(@@) والله ما انت حارت (لعبد الجواد)(@)(@)(@@) إنت عاوز الحق والا ابن عمه يا سي عبد الجواد؟(@)(@)(@@) عبد الجواد :(@)(@)(@@) لا عاوز الحج جوي.(@)(@)(@@) نجيبة :(@)(@)(@@) يا اخويه والنبي كلامه حلو.(@)(@)(@@) عبد الجواد :(@)(@)(@@) والله ما حلو إلا كلامك.(@)(@)(@@) نجيبة :(@)(@)(@@) خضر أرضك.(@)(@)(@@) نجيب :(@)(@)(@@) يا ستي خشي جوه.(@)(@)(@@) عبد الجواد :(@)(@)(@@) يا نهار زي البرسيم الأخضر أنا مخضرتها يا ست ...(@)(@)(@@) نجيبة :(@)(@)(@@) أم نجيب.(@)(@)(@@) عبد الجواد :(@)(@)(@@) يا ست أم نجيب.(@)(@)(@@) نجيبة :(@)(@)(@@) لا يعني خضرها كمان.(@)(@)(@@) عبد الجواد :(@)(@)(@@) هي الأرض يا ناس تتخضر كام مرة؟(@)(@)(@@) نجيبة :(@)(@)(@@) تتخضر يا مرتين كويسين يا مرة كويسة أوي.(@)(@)(@@) عبد الجواد :(@)(@)(@@) والتجرير يا 
ms173	 ست أم نجيب مش برده حينكتب لمصلحتي؟ دنا أرضي تعبان عليها وشفت في خدمتها الغلب كله.(@)(@)(@@) نجيبة :(@)(@)(@@) علي أنا متخفش، إن ماكانش تأرير على كيفك ما ابآش أم نجيب (الرجل يحل كيسه ويدفع) .(@)(@)(@@) نجيب :(@)(@)(@@) والله أهي سلكت.(@)(@)(@@) نجيبة :(@)(@)(@@) والنبي يا سي نجيب، إن ما كنت تكتب له تأرير على كيفه ما تعرف إلا خلاصك.(@)(@)(@@) نجيب :(@)(@)(@@) من غير ده وده.(@)(@)(@@) عبد الجواد :(@)(@)(@@) إيدك بأه لما أبوسها.(@)(@)(@@) نجيبة :(@)(@)(@@) يوه لأ ما يصحش.(@)(@)(@@) عبد الجواد :(@)(@)(@@) والله لأبوسها (تعطيها له) .(@)(@)(@@) نجيبة :(@)(@)(@@) وابأه افتكرنا بشوية عسل بشوية بصل، برده الأرض ما تستغناش.(@)(@)(@@) عبد الجواد :(@)(@)(@@) بالك انت يا ست أم نجيب، إن كسبت أنا الجضية دي مالك مني إلا زيارة زبدة تحلفي بها العمر كله.(@)(@)(@@) نجيبة :(@)(@)(@@) أنا برده عشمي كده في حضرتك، وسي نجيب يحب الفطير المشلتت وانا أحب البرام اللي في الفرن بالرز والحمام.(@)(@)(@@) عبد الجواد :(@)(@)(@@) إن شاء الله المرة الجاية أوكلكم من ده ومن ده اجعدي بعافية ... يا سي نجيب بيه الحد البحري جسر السكة والجسر الجبلي عبد الرزاج الدحداح والشرجي بجية الورثة.(@)(@)(@@) نجيب :(@)(@)(@@) أنا عارف إن شاء الله في محل النزاع.(@)(@)(@@) عبد الجواد :(@)(@)(@@) لا ما فيش نزاع ولا حاجة، واللي يجول لك نزاع حط صباعك في عينه، دانا صاحب الأرض وواضع اليد أبا عن جد، ورفعت جواضي منع التعرض وكسبتها.(@)(@)(@@) نجيب :(@)(@)(@@) محل النزاع يعني محل الأرض.(@)(@)(@@) عبد الجواد :(@)(@)(@@) إن كان كده معلهش، سلام عليكم أما ما فيش نزاع أبدا واصل.(@)(@)(@@) نجيب :(@)(@)(@@) عليكم السلام.(@)(@)(@@) عبد الجواد :(@)(@)(@@) يبجا عيب يا سي نجيب بيه ...(@)(@)(@@) نجيب :(@)(@)(@@) هو إيه لا سمح الله؟(@)(@)(@@) عبد الجواد :(@)(@)(@@) إن جلت انت يعني لحد من الجماعة اللي كانوا هنا، لحسن أنا جاي من وراهم علشان تشوف صالحي وتكتب التجرير علشاني.(@)(@)(@@) نجيب :(@)(@)(@@) ده طبعا ما انت قلت لي في الأول.(@)(@)(@@) عبد الجواد :(@)(@)(@@) أوعه تنسى، السلام عليكم.(@)(@)(@@) نجيب :(@)(@)(@@) ما تخافش، عليكم السلام ابأه آبلني ...(@)(@)(@@) عبد الجواد :(@)(@)(@@) فين؟(@)(@)(@@) نجيب :(@)(@)(@@) في محل النزاع.(@)(@)(@@) عبد الجواد :(@)(@)(@@) جول عند الأرض أحسن، جلبي بيجع في جعور رجليه لما باسمع الكلمة 
ms174	 دي .(@)(@)(@@) نجيب :(@)(@)(@@) طيب عند الأرض عليكم السلام (يخرج عبد الجواد) .(@)(@)(@@) المشهد الرابع(@)(@)(@@) نجيبة :(@)(@)(@@) إيه رأيك يا حظ؟(@)(@)(@@) نجيب :(@)(@)(@@) لا والله جدعة برضه عرفتي تبلصيه. أهو اثنين جنيه أحسن من عينيه.(@)(@)(@@) نجيبة :(@)(@)(@@) ما تبآش بأه تخاف علي، دا البلص ده مسألة بسيطة، يا ناس دانا ما كنتش فاكراه كده.(@)(@)(@@) نجيب :(@)(@)(@@) أمال لو تشوفي البيه في مسألة جد تعملي إيه؟(@)(@)(@@) نجيبة :(@)(@)(@@) بيعمل إيه يا دلعدي، أحسن مني والا إيه؟!(@)(@)(@@) نجيب :(@)(@)(@@) هو والله له نظرة في الزباين؛ اللي يشوفه غلبان ومنكسر يقول له ما تصلي على النبي وتخضر أرضك، واللي يلائيه معصلج وعندي يقول له تخضر أرضك والا اكتب لك تقرير زي وشك، خضر أرضك.(@)(@)(@@) نجيبة :(@)(@)(@@) والله عنده حق، أهم الفلاحين المغفلين دول ما يجوش إلا بكده (الباب يدق)(@)(@)(@@) ده مين ده كمان؟(@)(@)(@@) مكاوي (من الخارج) :(@)(@)(@@) سلام عليكم يا سي نجيب، دنا مكاوي.(@)(@)(@@) نجيب (لنجيبة) :(@)(@)(@@) ده واحد منهم مهم ... دلوأت يكروا واحد ورا التاني من ورا بعض، وكل واحد عاوز تأرير أحسن من أخوه، وعاوز يدفع فلوس تانية، وأنا عارفهم ده نهار زي الإشطة الخضرا، يا ليلة الأنس عودي لنا.(@)(@)(@@) نجيبة :(@)(@)(@@) طيب سيبني عليه.(@)(@)(@@) نجيب :(@)(@)(@@) أهو أدامك (لمكاوي)(@)(@)(@@) اتفضل (تخرج الزوجة ويدخل مكاوي) .(@)(@)(@@) مكاوي :(@)(@)(@@) حاكم أنا جاي من ورا الجماعة، جلت لهم حصلي الضهر في سيدنا الحسين، حاكم أنا كنت رايح أعطر للأولاد بدي أطاهرهم.(@)(@)(@@) نجيب :(@)(@)(@@) عقبال البكاري.(@)(@)(@@) مكاوي :(@)(@)(@@) عجبال عندك ونفرح لك كده ونزورك، وبعدين جلت لما أفوت على نجيب أفندي وأوصيه وصية خصوصي.(@)(@)(@@) نجيبة :(@)(@)(@@) سي نجيب سي نجيب، خد أما أقول لك.(@)(@)(@@) نجيب :(@)(@)(@@) عندي شغل بلاش خوتة.(@)(@)(@@) نجيبة :(@)(@)(@@) ده كمان شغل ضروري.(@)(@)(@@) نجيب :(@)(@)(@@) أوه مش فاضي.(@)(@)(@@) نجيبة (تدخل متغمغمة) :(@)(@)(@@) يوه دنا ما كنتش أحسب عندك حد.(@)(@)(@@) نجيب :(@)(@)(@@) إن كان على كده ما يهمش، لأنه ده سي مكاوي أخونا ومنا وعلينا من الجماعة اللي كانوا هنا دلوأت.(@)(@)(@@) مكاوي :(@)(@)(@@) لا لا مش كده أمال، دنا مش عاوز الجماعة تعرف.(@)(@)(@@) نجيب :(@)(@)(@@) الجماعة أنهم دول؟(@)(@)(@@) مكاوي :(@)(@)(@@) جماعتنا.(@)(@)(@@) نجيب :(@)(@)(@@) لكن دي جماعتي اللي بتتكلم.(@)(@)(@@) مكاوي :(@)(@)(@@) إن 
ms175	 كان كده معلهش.(@)(@)(@@) نجيبة :(@)(@)(@@) العواف يا سي مكاوي.(@)(@)(@@) مكاوي :(@)(@)(@@) يا ميت ألف عافية يا ست أم ...(@)(@)(@@) نجيبة :(@)(@)(@@) نجيب.(@)(@)(@@) مكاوي :(@)(@)(@@) يا ست أم نجيب.(@)(@)(@@) نجيبة :(@)(@)(@@) هو انت يا دلعدي لك أضية؟(@)(@)(@@) مكاوي :(@)(@)(@@) أيوه، ونزلوا فيها سعادة البيه خبيري وعاوزين بجا التجرير يكون على كيفي، وسيبك يا سي نجيب من دوكهم.(@)(@)(@@) نجيبة :(@)(@)(@@) والله اللي بيكتب التأرير وبيمأأ عينيه هو سي نجيب، وسعادة البيه ماله شغلة ... غير يحط الفرمة.(@)(@)(@@) مكاوي :(@)(@)(@@) ما أنا عارف العبارة دي.(@)(@)(@@) نجيبة :(@)(@)(@@) التآرير اللي بيكتبها سي نجيب كلها حلوه وأصحابها بيكسبوا قضاياهم.(@)(@)(@@) مكاوي :(@)(@)(@@) بدي أنا كده أنا راخر أكسب الجضية وأغيظ الأعادي.(@)(@)(@@) نجيبة :(@)(@)(@@) بس الواحد يختشي يتكلم يا سي مكاوي.(@)(@)(@@) مكاوي :(@)(@)(@@) ليه اللي يختشي من بنت عمه ما يجبش منها غلام.(@)(@)(@@) نجيبة (تضحك) :(@)(@)(@@) يو جتك إيه يا مكاوي، ده مثل شفتشي أوي، طيب حيث إن عينك أوية كده ما تخضر أرضك.(@)(@)(@@) مكاوي :(@)(@)(@@) حاضر على العين والراس بس كده، ما لي بركة إلا انت يا ست أم نجيب بيه، أمال أنا جي وحدي من ورا الجماعة ليه (يطلع فلوس يعطيها) .(@)(@)(@@) نجيبة :(@)(@)(@@) لا لا والله يا سي مكاوي ما فيش لزوم للحاجات دي، إحنا نشوفك من غير شيء.(@)(@)(@@) مكاوي :(@)(@)(@@) لا لا ما فيش فرج بينا وبين بعضنا، غيرشي دول تمن عصبة للست جماعتك.(@)(@)(@@) نجيب :(@)(@)(@@) طيب ما تجبش سيرة لحد.(@)(@)(@@) مكاوي :(@)(@)(@@) يا سلام هي حصلت. دا عيب يا سي نجيب بيه الكلام ده عيب.(@)(@)(@@) نجيبة :(@)(@)(@@) سي مكاوي، إنت حتجي مصر إمته علشان نبأه نعمل لك عزومة.(@)(@)(@@) مكاوي :(@)(@)(@@) الجمعة الجاية.(@)(@)(@@) نجيبة :(@)(@)(@@) طيب ابأه امال افتكرنا بزيارة.(@)(@)(@@) مكاوي :(@)(@)(@@) والله من غير ما تجولي انت، أنا عملت حسابي على العبارة دي، التجرير يا سي نجيب.(@)(@)(@@) نجيبة :(@)(@)(@@) لا ما تخفش أنا حوصيه لك تمام، والبيه ما يعملش حاجة من غير رأي سي نجيب.(@)(@)(@@) مكاوي :(@)(@)(@@) اجعدوا بعافية (يخرج) .(@)(@)(@@) الاثنان :(@)(@)(@@) الله يعافيك.(@)(@)(@@) نجيبة :(@)(@)(@@) أهو ثمن الكردان جه، ربنا كريم.(@)(@)(@@) نجيب :(@)(@)(@@) كردان! كردان إيه كمان يا ست هانم وأجرة البيت اللي متأخرة بآلها شهرين، والحجز والسمن وقسط الخياط اللي 
ms176	 رافع دعوى.(@)(@)(@@) نجيبة :(@)(@)(@@) أنا مالي، أنا شفت في بيت شعيب العشيري كردان حياكل حتة من رأبة ست جلفدان هانم. وأنا مالي أنا عاوزة كردان.(@)(@)(@@) نجيب :(@)(@)(@@) لا ما فيش كردان.(@)(@)(@@) نجيبة :(@)(@)(@@) لأ فيه.(@)(@)(@@) نجيب :(@)(@)(@@) لا ما فيش.(@)(@)(@@) نجيبة :(@)(@)(@@) بعدين أعمل على كيفي.(@)(@)(@@) نجيب :(@)(@)(@@) على كيفك إزاي؟(@)(@)(@@) المشهد الخامس (الباب يدق)(@)(@)(@@) حسن الخدام :(@)(@)(@@) مين؟(@)(@)(@@) زنوبة :(@)(@)(@@) إحنا يا واد افتح (تدخل الفاميليا)(@)(@)(@@) هو احنا ما نجيش نلائي الباب مفتوح في وشنا أبدا.(@)(@)(@@) نجيبة :(@)(@)(@@) نينتي (تنط)(@)(@)(@@) نينتي يا بابا نينة نينة.(@)(@)(@@) محمد أفندي :(@)(@)(@@) إزيك يا أختي كل سنة وانت طيبة (بفتور)(@)(@)(@@) نهارك سعيد يا سي نجيب (قبل أن يستطيع الجواب) .(@)(@)(@@) نجيبة :(@)(@)(@@) ما ترد، مالك مبلم كده؟(@)(@)(@@) نجيب :(@)(@)(@@) مش مبلم بس بابص للجماعة أحسن وحشوني أوي.(@)(@)(@@) زنوبة :(@)(@)(@@) بتتنأور بأه يا سي نجيب، ما نجيش عندك يوم ونلائيك زي الخلأ، والنبي دي حاجة تزهأ، لو كنا عارفين النسب كده كنا حاسبنا أبل ما تناسبنا.(@)(@)(@@) محمد أفندي :(@)(@)(@@) بس يا ستي امال إيه أستغفر الله العظيم من كل ذنب، إنت مالك ومال الناس، إنت جاية تزوري بنتك والا تتخانئي (لبنته)(@)(@)(@@) إزيك يا أختي.(@)(@)(@@) نجيب :(@)(@)(@@) أول لها يا سيدي أول لحماتي.(@)(@)(@@) زنوبة :(@)(@)(@@) حماة الشوم واللوم. إن شاء الله إن كان لي جوز بنت.(@)(@)(@@) نجيب :(@)(@)(@@) تعدميه.(@)(@)(@@) زنوبة :(@)(@)(@@) الشر بره وبعيد، أنا ما قلتش نجيب بأه، أما أقول لك أنا ما تحملش الحاجات دي، وبنتي كمان جتتها مش خالصة.(@)(@)(@@) محمد أفندي :(@)(@)(@@) نهايته، إزيك يا أختي.(@)(@)(@@) نجيب :(@)(@)(@@) عنها ما خلصت أنا حعمل لها إيه (يحصل تشنج للزوجة) .(@)(@)(@@) زنوبة :(@)(@)(@@) اسم الله يا اختي، اسم النبي حارسك، بخور يا ناس، كده يا نجيب كده يا جوز الغبرة، كده يا وش النكد انت (لزوجها)(@)(@)(@@) أنا ما قلت لك يا راجل ما تجيش النهارده، اسم الله، اسمك إيه يا حبيبي؟(@)(@)(@@) نجيبة :(@)(@)(@@) علي.(@)(@)(@@) زنوبة :(@)(@)(@@) اسم الله صلاة النبي يا سي علي. النبي تعفي عن أختك، يا علي عاوز إيه؟(@)(@)(@@) نجيب :(@)(@)(@@) عاوز كردان ذهب.(@)(@)(@@) زنوبة :(@)(@)(@@) كردان ذهب حاضر من عينيه الاثنين.(@)(@)(@@) نجيب :(@)(@)(@@) كردان أنا عارف برده المسألة حتنتهي 
ms177	 على كده، لكن مش لو حضر سي علي ده لو جت ملوك الجن كلها ما انت واخدة الفلوس دي (يزداد هياج نجيبة) .(@)(@)(@@) زنوبة :(@)(@)(@@) انزل انزل يا جدع من البيت، حتموت لي البت.(@)(@)(@@) نجيب :(@)(@)(@@) أنزل من البيت، من بيتي، وأسيب الجن فيه؟!(@)(@)(@@) محمد أفندي :(@)(@)(@@) معلهش يا سي نجيب ولو خمس دقايق، اقعد على القهوة اشرب لك فنجان سادة على ما تروأ البنت.(@)(@)(@@) نجيب :(@)(@)(@@) يا سيدي دانا عندي عشر تآرير بدي اكتبهم.(@)(@)(@@) محمد أفندي :(@)(@)(@@) طيب اكتبهم على القهوة.(@)(@)(@@) نجيب :(@)(@)(@@) والمستندات اللي بدي أطبقها على الطبيعة.(@)(@)(@@) محمد أفندي :(@)(@)(@@) يا سلام من طبيعتك يا سي نجيب (يرتفع صوت العفريت ويزداد التشنج) .(@)(@)(@@) نجيب :(@)(@)(@@) يا اخي نهايته لما أنزل وأسيب لكم الدنيا، أحسن تملوا البيت عفاريت (يتجه نحو الباب) ... (ستار)(@)(@)(@@) الفصل الثالث(@)(@)(@@) المشهد الأول(@)(@)(@@) زنوبة :(@)(@)(@@) أومي يا اختي اصحي أهو نزل.(@)(@)(@@) نجيبة :(@)(@)(@@) آه آه أنا فين جرى لي إيه؟(@)(@)(@@) زنوبة :(@)(@)(@@) في بيتك يا نور عين أمك في بيتك، جرى لك كل خير يا حتة من كبدي.(@)(@)(@@) نجيبة :(@)(@)(@@) يا واد يا حسن.(@)(@)(@@) حسن :(@)(@)(@@) نعم يا ستي.(@)(@)(@@) نجيبة :(@)(@)(@@) سيدك نزل؟(@)(@)(@@) حسن :(@)(@)(@@) أهو انكشح.(@)(@)(@@) نجيبة :(@)(@)(@@) اعمل أهوة يا واد يالعجل.(@)(@)(@@) حسن :(@)(@)(@@) على النار يا ستي.(@)(@)(@@) نجيبة :(@)(@)(@@) السكر عندك يا واد في الصندوق الكبير، والبن الطاظة في العلبة الصفيح اللي في الصندرة.(@)(@)(@@) حسن :(@)(@)(@@) حاضر يا ستي عارفهم.(@)(@)(@@) نجيبة :(@)(@)(@@) طلع الفناجيل الكبيرة البيشة، اللي بيشرب فيهم بابا ونينة.(@)(@)(@@) حسن :(@)(@)(@@) طلعتهم.(@)(@)(@@) نجيبة :(@)(@)(@@) تاكلي إيه يا نينتي؟(@)(@)(@@) زنوبة :(@)(@)(@@) إحنا شبعانين يا اختي.(@)(@)(@@) نجيبة :(@)(@)(@@) طيب خدوا اللحمة والخضار اطبخوها في البيت، أحسن المخبل يجي يخانئنا.(@)(@)(@@) محمد أفندي :(@)(@)(@@) برضه رأي والله، أنا نفسي في البدنجان المحشي.(@)(@)(@@) نجيبة :(@)(@)(@@) أبيض والا اسود يا بابا؟(@)(@)(@@) محمد أفندي :(@)(@)(@@) كل ما اسمعهم يقولوا بدنجان أبيض حشو معدن ريئي يجري علي.(@)(@)(@@) نجيبة :(@)(@)(@@) طيب خد يا بابا انت الفلوس، وانت انزل والواد حسن اشتري اللي انت عاوزة من سويقة المناصرة.(@)(@)(@@) محمد أفندي :(@)(@)(@@) طيب يا بنتي (يدخل الخادم بالقهوة ويشربوا) .(@)(@)(@@) زنوبة :(@)(@)(@@) ما تقولش للجزار للفرم أحسن يطسلأها ويدبأها من كل حتة شوية، خليه 
ms178	 يشفيها وبعدين قل له افرمها، وخد الدهن لوحده من اللحم.(@)(@)(@@) محمد أفندي :(@)(@)(@@) طيب برده رأي.(@)(@)(@@) زنوبة :(@)(@)(@@) أوعك ياخد منك أكتر من التسعيرة، وإن عصلج على التمن من شارع الترب.(@)(@)(@@) محمد أفندي :(@)(@)(@@) لأ متخافيش علي.(@)(@)(@@) زنوبة :(@)(@)(@@) أيوه محسب بالنبي (ينزل)(@)(@)(@@) احكي لي يا بنتي، الراجل آل إيه على السمن؟(@)(@)(@@) نجيبة :(@)(@)(@@) اسكتي يا نينة ده صرخ وطلع من دينه، لكن برده دخلت عليه.(@)(@)(@@) زنوبة :(@)(@)(@@) أحسن من عينه هو ما فيش غيره ياكل سمن بلدي ولا إيه.(@)(@)(@@) زوجة :(@)(@)(@@) أهو برده ربنا فكها النهارده.(@)(@)(@@) زنوبة :(@)(@)(@@) رزق اخواتك.(@)(@)(@@) نجيبة :(@)(@)(@@) خدي يا نينتي الثلاثة جنيه دول.(@)(@)(@@) زنوبة :(@)(@)(@@) محسبة بالنبي ومحفضة بالصالحين.(@)(@)(@@) نجيبة :(@)(@)(@@) بقوا كام يا نينة؟(@)(@)(@@) زنوبة :(@)(@)(@@) أهم واحد واربعين.(@)(@)(@@) نجيبة :(@)(@)(@@) أظن إنهم ثلاثة واربعين.(@)(@)(@@) زنوبة :(@)(@)(@@) لا وحياتك يا نور عيني هم حيروحوا فين.(@)(@)(@@) نجيبة :(@)(@)(@@) طيب ابقي عديهم علشان بدي أشوف لي نص بيت أحطهم فيه، ويبقى يلمني لما أطلق من المسخم ده.(@)(@)(@@) زنوبة :(@)(@)(@@) كان أبوك كلم المعلم أحمد البديهي شيخ الحارة، ووصاه على نص بيت في الحتة، ولما عرف إنه على شانك آل على راسي وعيني.(@)(@)(@@) نجيبة :(@)(@)(@@) مش عم أحمد.(@)(@)(@@) زنوبة :(@)(@)(@@) أيوه مهو مربيك من صغرك وشايلك على كتفه، وكنتي تئولي له يابا ولا اتأطعتش رجله من عندنا إلا لما الناس استشاعت وأبوك زعل علي. حاكم المعلم أحمد شعبان عؤبالك أشيته معدن، وله ستة بيوت في الحتة.(@)(@)(@@) نجيبة :(@)(@)(@@) يا ريت أبويا عمل شيخ حارة.(@)(@)(@@) زنوبة :(@)(@)(@@) مين عارف كل شيء [قسمة] ونصيب.(@)(@)(@@) نجيبة :(@)(@)(@@) من حأ يا امه، شوفي لي بختي من زمان ما فتحتليش الورق.(@)(@)(@@) زنوبة :(@)(@)(@@) بافتحولك كل يوم يا نور عيني.(@)(@)(@@) نجيبة :(@)(@)(@@) افتحيه لي أدامي. يا حسن هات الكتشينة.(@)(@)(@@) حسن :(@)(@)(@@) حاضر يا ست (يحضرها) .(@)(@)(@@) زنوبة (تفنط وتاخد ورقة وتعطيها لبنتها توشوشها) :(@)(@)(@@) فال خير سلام فال نجيبة بنت زنوبة ونجيب جوزها ابن الحرام. يا ورأ يا فصيح أمك العشرة الطيبة وأبوك الدوه الأسباني وخالك الخواجة المليح (تفتح الورق)(@)(@)(@@) أعوذ بالله من الشيطان الرجيم.(@)(@)(@@) نجيبة :(@)(@)(@@) إيه يا نينة؟(@)(@)(@@) زنوبة :(@)(@)(@@) مقفولة يا بنتي.(@)(@)(@@) نجيبة :(@)(@)(@@) افتحيها كمان مرة.(@)(@)(@@) زنوبة 
ms179	 (تفتحها ) :(@)(@)(@@) شايفة كلام كتير ومجلس رجال في عتبتك، وزعل أدامك ووراك، أعوذ بالله من الشيطان الرجيم. وراجل غريب في فرشك.(@)(@)(@@) نجيبة :(@)(@)(@@) ده سي محمود؟(@)(@)(@@) زنوبة :(@)(@)(@@) ده راجل كبير وعينه سودة.(@)(@)(@@) نجيبة :(@)(@)(@@) مين عارف يمكن البيه، حاكم بآله زمان مجاش، لو كان نجيب هنا كان اتجنن.(@)(@)(@@) زنوبة :(@)(@)(@@) طيب وهو انا كنت اقول الكلام ده أدامه (يسمع زعيق)(@)(@)(@@) يا حوستي ده صوت أبوك (يدخل محمد أفندي هدومه مبهدلة) .(@)(@)(@@) محمد أفندي :(@)(@)(@@) والله لأوديه في داهية، أنا وراه المسلول أصفر اللون، أبو علة ابن الكلب أبو سنان عيرة.(@)(@)(@@) زنوبة :(@)(@)(@@) جرى إيه يا ابو فاطمة؟ واد يا حسن.(@)(@)(@@) حسن :(@)(@)(@@) سيدي اتخانئ مع الجزار ووداه التمن، والجزار إداله ألمين طيبين وكتبوه مخالفة وقال 100 قرش على جزمتي، خد يا ابن الكلب على مخك يعني على مخ سيدي.(@)(@)(@@) نجيبة :(@)(@)(@@) اختشي يا واد.(@)(@)(@@) محمد أفندي :(@)(@)(@@) لكن برده خدت اللحمة غصب عن عينيه.(@)(@)(@@) زنوبة :(@)(@)(@@) أهو الشر اتفسر، أوم اغسل وشك وروأ (يدخل ليغسل وشه وتسرع الزوجة في تسريح شعرها يعود الأب) .(@)(@)(@@) محمد أفندي :(@)(@)(@@) ياله بنا بأه.(@)(@)(@@) زنوبة (تقوم) :(@)(@)(@@) ما تنسيش السمن ... إنت طحنت بن يا واد يا حسن؟ إديني تعميرتين يا واد.(@)(@)(@@) نجيبة :(@)(@)(@@) حسن هات العلبة هنا وهات ورأة جرنال من اللي بيئراهم المنيل على عينه.(@)(@)(@@) حسن :(@)(@)(@@) حاضر يا ست (يحضر الطلب. وداع وبوس وانصراف) .(@)(@)(@@) نجيبة :(@)(@)(@@) واد يا حسن.(@)(@)(@@) حسن :(@)(@)(@@) نعم يا ست.(@)(@)(@@) نجيبة :(@)(@)(@@) أوعك تأول له يا واد.(@)(@)(@@) حسن :(@)(@)(@@) لا يا ست.(@)(@)(@@) نجيبة :(@)(@)(@@) ده بيضربك.(@)(@)(@@) حسن :(@)(@)(@@) جته ضربة على ألبه، وواكل علي ماهية شهرين.(@)(@)(@@) نجيبة :(@)(@)(@@) طيب يا واد اغضب الليلة، وأول إنك عاوز تسافر بلدك، وأنا أجيب لك ماهيتك وبعدين أؤعد.(@)(@)(@@) حسن :(@)(@)(@@) طيب يا ستي.(@)(@)(@@) نجيبة :(@)(@)(@@) بص يا واد كده شوف سيدك محمود (تتزين) .(@)(@)(@@) حسن :(@)(@)(@@) أهو جاي يا ستي من عطفة المحكمة.(@)(@)(@@) نجيبة :(@)(@)(@@) طيب شاور له يا واد، أوعك حد يشوفك (ويطلع محمود ويعطي الخادم إرش ويصرفه) .(@)(@)(@@) المشهد الثاني (محمود يدخل)(@)(@)(@@) محمود :(@)(@)(@@) هوه نزل؟(@)(@)(@@) نجيبة :(@)(@)(@@) من الصبح من أبل بابا ونينة.(@)(@)(@@) محمود :(@)(@)(@@) هي خالتي كانت هنا؟(@)(@)(@@) نجيبة :(@)(@)(@@) أيوه وروحوا 
ms180	 ونزلته لك على ملا وشه.(@)(@)(@@) محمود :(@)(@)(@@) إزاي؟(@)(@)(@@) نجيبة :(@)(@)(@@) عملت لك متزارة والأسياد وبأه.(@)(@)(@@) محمود (يضحك) :(@)(@)(@@) الفتحة لبني ممه.(@)(@)(@@) نجيبة :(@)(@)(@@) لا والنبي يا محمود ما تهزأش بالأسياد.(@)(@)(@@) محمود :(@)(@)(@@) الله طيب ما انت اللي عملت كده، هو فيه أسياد؟(@)(@)(@@) نجيبة :(@)(@)(@@) أمال، ربنا يجعل كلامنا عليهم خفيف.(@)(@)(@@) محمود :(@)(@)(@@) طيب علشان عيونك انت يا خفيفة (ممازحة) .(@)(@)(@@) نجيبة :(@)(@)(@@) لأ أوعا أحسن حد يجي.(@)(@)(@@) محمود :(@)(@)(@@) ما تخافيش أنا وصيت الواد حسن، وخليته يؤعد على الباب، وساعة ما يشوف نجيب يدينا خبر.(@)(@)(@@) نجيبة :(@)(@)(@@) وإن كان حد تاني يقول ستي مش هنا.(@)(@)(@@) محمود :(@)(@)(@@) لا أحسن فيها شبهة، قلت له يسيبه يطلع ويعمل مش شايفه.(@)(@)(@@) نجيبة :(@)(@)(@@) هو الواد فهم ده كله؟(@)(@)(@@) محمود :(@)(@)(@@) ده فرار على كيفك هي أول مرة.(@)(@)(@@) نجيبة :(@)(@)(@@) عمرك أطول من عمري، كنت حأقول لك كده.(@)(@)(@@) محمود :(@)(@)(@@) إمتى بأه تطلأي من البأف ده، وتبئي لي أنا لوحدي، أهي خالتي كل يوم تفتح لي الورأ وتئول لي المسافة أربت، وكل المسافة ما بتأرب كل ما ألئيها بعيدة زي يوم الإيامة.(@)(@)(@@) نجيبة :(@)(@)(@@) أديني باسود لك في عيشته، أهو النهارده لا خليته يستحمى ولا يغير هدومه ولا يفطر وآخرته، وكل يوم على المعدل، وده لحد ما يطهأ.(@)(@)(@@) محمود :(@)(@)(@@) يعني لو كان ربنا هدا خالتي وجوز خالتي، مش كنا دلوقت متهنيين مع بعضنا.(@)(@)(@@) نجيبة :(@)(@)(@@) وأنا أعمل إيه، ما هو انت يا محمود اللي كنت مش لاقي لك شغلة، والمهبب ده كان مستخدم في الدخولية وكانت أشيته معدن.(@)(@)(@@) محمود :(@)(@)(@@) ويعني هو عمر في الدخولية، أهي روخرة لغوها.(@)(@)(@@) نجيبة :(@)(@)(@@) طيب ما هو برده شوية الحسابات اللي يعرفها نفعته عند البيه، واستخدم على حسها، وخدمك وياه وادحنا برده متمتعين.(@)(@)(@@) محمود :(@)(@)(@@) لكن بنشوف بعض كل حين ومين، لما يسافر صاحبنا مع البيه، نهار ما اسمع خبر انتقال لمحل النزاع تترد روحي.(@)(@)(@@) نجيبة :(@)(@)(@@) وأنا كمان مشحتفة عليك، لكن بأه نعمل إيه بكره يزهق ويطلأ.(@)(@)(@@) محمود :(@)(@)(@@) مش نتجوز في ساعتها ولا نستنى عدة ولا حب.(@)(@)(@@) نجيبة :(@)(@)(@@) ربنا يسمع يا اخويا منك ويكون عدلها لك، وبئيت تكسب لك 