ms161	 ببركة دعواتك الصالحة.(@)(@)(@@) خفرت :(@)(@)(@@) فليباركك فتاح وليجعل منك خير قدوة للصلاح والفلاح، ويقوي جنانك ويثبت إيمانك، اذهبوا يا أولادي تحفكم البركات، واطلبوا لبلادكم الخير تثابوا بأحسن الخيرات (الجميع يرددون الجزء الأخير من اللحن ويخرجون) .(@)(@)(@@) خفرت (وحده) :(@)(@)(@@) أيتها الإله فتاح المعبود الأكبر الذي يقدسه الجميع، أرفع وجهي إليك متوسلا راجيا أن توحي إلي ما أطمئن به نفسي، وأثبت به فؤادي أن حرحور المغتصب ذلك الطاغية قد تمادى في ظلمه واستبداده بشعبك، وسخرهم في قسوة وغلظة بما يعود بالخير عليه وحده وبالويل عليهم جميعا، فأدركهم بحكمتك وراعهم بقدرتك وعظمتك، واردد علينا ابن فرعون الوارث الشرعي لعرش أبيه وأجداده الفراعنة المقدسين، عله ينقذنا من الدمار، ويكون للبلاد في مقدمه خير يمن ويسار (يركع ويصلي فيطفأ المسرح ويحصل رعد وبرق ويسمع صوت) .(@)(@)(@@) الصوت :(@)(@)(@@) أي خفرت، رئيس كهنتي وخادمي الأول.(@)(@)(@@) خفرت :(@)(@)(@@) أي إلهي، فتاح الأعظم.(@)(@)(@@) الصوت :(@)(@)(@@) لقد وصلت صلواتك إلى أعتاب مجدنا كما وصل أنين الشعب إلى مسامعنا. إن عبيدنا الذين يتقدمون إلينا بالقرابين فنتقبلها سيرد إليهم سيدهم الرحيم بهم. اليوم يصل إليكم فأوصله إلى حقه عن طريق الحكم لا عن طريق الجهر بالقول، واستعن على قضاء حاجتك بالكتمان. مر ابن فرعون ومن معه أن يكونا حسني السيرة بعيدين عن الفساد. هذا ما رضيته لهما. لقد قدر على ابن فرعون الخطيئة ولكنه سيكفر عنها.(@)(@)(@@) خفرت :(@)(@)(@@) شكرا لك يا إلهي، يتجدد بوجودك الدائم الأبدي على ما أوليت من نعم وتفضلت به من نعمة.(@)(@)(@@) الصوت :(@)(@)(@@) خفرت لقد استجبنا دعاءك فنفذ ما أريد (يحصل رعد ويختفي الصوت ويعود المسرح كما كان) .(@)(@)(@@) خفرت :(@)(@)(@@) اليوم يصل ابن فرعون الأمير رعمسيس الثالث عشر إلى هنا، كما شاءت إرادة المعبود (يفكر)(@)(@)(@@) اليوم 15 باشوت فيكون عمره اثنين وعشرين سنة يعني أنه بلغ رشده اليوم بحسب القوانين المعمول بها في بلادنا، ويحق له أن يتولى. فرعون بلا قوامة ولا وصاية (يبتهل)(@)(@)(@@) أسالك أيها المعبود أن توفقني لمقابلته في وقت مجيئة (يرى قادمين)(@)(@)(@@) مين اللي جايين دول؟(@)(@)(@@) بيبي :(@)(@)(@@) السلام لقداسة الرئيس الصالح.(@)(@)(@@) خفرت :(@)(@)(@@) ولكما السلام 
ms162	.(@)(@)(@@) بسار :(@)(@)(@@) نرجوك يا قداسة الرئيس تغتفر لنا الجرأة اللي دخلنا بها دي.(@)(@)(@@) خفرت :(@)(@)(@@) لا بأس عليكم.(@)(@)(@@) بيبي :(@)(@)(@@) إحنا جاين هنا علشان نقول لك إن حرحور اللي كان رئيس كهنة لمعبد الإله آمون واتولى فرعون علينا، جمع دلوقت ميت ألف عامل من الأهالي وبيسخرهم في بناء مقبرة له.(@)(@)(@@) بسار :(@)(@)(@@) واللي بيساعده على كده توثميس رئيس كهنة معبد الإله آمون، وده لأن حرحور هو اللي عينه رئيس كهنة في المعبد بداله، وبالطبع يكون من حزبه.(@)(@)(@@) خفرت :(@)(@)(@@) أيوه عارف.(@)(@)(@@) بيبي :(@)(@)(@@) وحيث إن الشعب يعتقد فيك إن قداستك رجل صالح ودعواتك مستجابة عند الآلهة، أرسلنا لك بالنيابة عنه علشان نرجوك أن تطلب لهم في صلواتك رفع المظالم دي عنهم، وتخفيف مصايبهم وآلامهم.(@)(@)(@@) خفرت (بحزن) :(@)(@)(@@) يا أولادي، انقلوا للشعب أن قلبي بين شفتي المظلوم يحس بأنينه فأبتهل لأجله. بلغوهم أني أشعر بآلامهم وأحزانهم، ودائما أطلب لهم الرحمة من الإله فتاح الذي استجاب لدعواتي، قولوا لهم إن الساعة قربت لرفع المظالم عنهم. فليكونوا أشداء عند الحاجة؛ لأن الآلهه تبذل رعايتها دائما للأبطال الذين ترجى على أيديهم منفعة البلاد، والآن أستودعكم الآلهة لأني داخل أتمم صلواتي (يخرج) .(@)(@)(@@) بيبي :(@)(@)(@@) إنت مش ملاحظ إن السيد خفرت بيلمح عن شيء مهم، ومش راضي يصرح به.(@)(@)(@@) بسار :(@)(@)(@@) أيوه واخد بالي. النهاية هو راجل طيب وأدحنا جيناله وقال كلمتين طيب بهم خاطرنا أحسن من غيره.(@)(@)(@@) بيبي :(@)(@)(@@) إي ده راجل مبروك ومن المقربين للآلهة هو فيه زيه (تسمع ضجة من الخارج)(@)(@)(@@) إيه ده؟(@)(@)(@@) بسار :(@)(@)(@@) دول جماعة من العمال المسخرين جايين على هنا.(@)(@)(@@) بيبي :(@)(@)(@@) حيث كده ياله بنا لحسن لو شافنا رئيس العمال يأذينا.(@)(@)(@@) بسار :(@)(@)(@@) لا لا ما تخفش؛ لأنه موش موجود معاهم (تنشد الموسيقى ويدخل العمال المسخرون يقولون اللحن ويدخل سيتو ولنزور) .(@)(@)(@@) برد الشتا وحرارة الصيف(@)(@)(@@) واخدين من جتتنا راقات(@)(@)(@@) بالكرباج وبحد السيف(@)(@)(@@) غصبنا على الشقا بسكات(@)(@)(@@) يحل ظلمك لنا في أنهي شرع يا جبار(@)(@)(@@) تعيش في جنة وينحدفوا الأبرياء في النار(@)(@)(@@) ماهوش حرام استعبادهم ولا تخشى العار(@)(@)(@@) وأمهاتهم قبلك ولدوهم أحرار(@)(@)(@@) بيسار 
ms163	 (بعد اللحن وخروج العمال) :(@)(@)(@@) الله إنتوا مارحتوش وياهم ليه؟(@)(@)(@@) سيتو :(@)(@)(@@) نروح وياهم على فين؟(@)(@)(@@) بيبي :(@)(@)(@@) تروحوا تشتغلوا.(@)(@)(@@) سيتو :(@)(@)(@@) لا إحنا بطالين النهارده.(@)(@)(@@) بسار :(@)(@)(@@) آه إنتو الظاهر عليكوا إنكوا أغراب.(@)(@)(@@) سيتو :(@)(@)(@@) هس إخرس، أغراب في عينك، إحنا أولاد البلد وأصحاب البلد.(@)(@)(@@) لنزور :(@)(@)(@@) أيوه أنا ...(@)(@)(@@) سيتو :(@)(@)(@@) لا لا، موش وقته أما نشوف الراجل اللي احنا جايين له.(@)(@)(@@) الاثنان (يضحكان) :(@)(@)(@@) الظاهر إنهم مجانين.(@)(@)(@@) سيتو :(@)(@)(@@) إخرس جن لما يلخبطك منك له، موش عارفين إنتوا دلوقت واقفين قدام مين، موش عارفين مين أنا ودا مين؟(@)(@)(@@) لنزور :(@)(@)(@@) أيوه أنا ...(@)(@)(@@) سيتو :(@)(@)(@@) لا لا موش وقته.(@)(@)(@@) الاثنان (يضحكان بصوت عال) :(@)(@)(@@) ها ها ها.(@)(@)(@@) رئيس العمال (يدخل وبيده كرباج) :(@)(@)(@@) إنتوا واقفين بتضحكوا هنا وسايبين الشغل؟ ياله امشي انت وهو قدامي (يريد أن يسوق الجميع فيخرج الاثنان العمال ويبقى سيتو ولينزور)(@)(@)(@@) الله! إنتوا واقفين مستنين إيه؟ ما خرجتوش مع إخوانكم ليه؟(@)(@)(@@) لنزور :(@)(@)(@@) إنت إيه؟(@)(@)(@@) رئيس :(@)(@)(@@) أنا رئيس العمال.(@)(@)(@@) سيتو :(@)(@)(@@) تشرفنا يا رئيس العمال، ولكن احنا مش عمال.(@)(@)(@@) رئيس :(@)(@)(@@) إيه؟ أمال انتوا إيه؟(@)(@)(@@) سيتو :(@)(@)(@@) إحنا ناس أغراب موش من البلد دي (أثناء هذه الجملة يكون خفرت دخل ووقف بباب المعبد) .(@)(@)(@@) خفرت :(@)(@)(@@) آه يا إلهي، أغراب موش من البلد دي.(@)(@)(@@) رئيس :(@)(@)(@@) أغراب موش أغراب يجب إنكوا تشتغلوا مع العمال غصبن عنكم.(@)(@)(@@) لنزور :(@)(@)(@@) ومين دا اللي حايغصب؟(@)(@)(@@) رئيس :(@)(@)(@@) أنا بصفتي رئيس العمال.(@)(@)(@@) خفرت :(@)(@)(@@) لا أتركهم يا حضرة الرئيس؛ لأن الاثنين دول ضيوفي.(@)(@)(@@) رئيس :(@)(@)(@@) ليه هو ده موش مصري؟ (يشير على لنزور) .(@)(@)(@@) لنزور :(@)(@)(@@) نعم مصري.(@)(@)(@@) رئيس :(@)(@)(@@) حيث كده لازم تروح تشتغل معاهم حالا؛ لأن الأوامر تحتم إن كل مصري لازم يشتغل في بناء مقبرة صاحب المجد والارتفاع.(@)(@)(@@) سيتو :(@)(@)(@@) لكن ده ما يصحش إنه يشتغل لأنه ...(@)(@)(@@) رئيس :(@)(@)(@@) أسكت انت موش شغلك. أنا قلت يروح فلازم يروح حالا (إلى لنزور)(@)(@)(@@) ياله قدامي (يرفع الكرباج يضربه) .(@)(@)(@@) سيتو :(@)(@)(@@) أوعى تمد أيدك عليه أحسن أدوب الكرباج ده على جتتك، إنت ما تعرفش ده مين؟(@)(@)(@@) رئيس :(@)(@)(@@) إيه، مين يعني؟(@)(@)(@@) لنزور :(@)(@)(@@) أنا سيدك، وسيد سيدك كمان.(@)(@)(@@) سيتو :(@)(@)(@@) لا لا موش وقته 
ms164	.(@)(@)(@@) رئيس :(@)(@)(@@) إيه، سيدي؟(@)(@)(@@) خفرت :(@)(@)(@@) لا، يعني قصدهم يقولوا إنهم فاهمين إننا كرماء ليضوفنا لدرجة إننا نبقى زي خدامين لهم، ولذلك بيقولولك سيدك وسيد سيدك.(@)(@)(@@) رئيس :(@)(@)(@@) آه بحسب، النهاية الشاب ده لازم يجي يشتغل مع العمال.(@)(@)(@@) خفرت :(@)(@)(@@) لا وأنا ما أسمحش إنك تاخده أبدا؛ لأن دول ضيوفي وأنا مسئول عن إكرامهم ويستحيل أسلمهم لك أبدا.(@)(@)(@@) رئيس :(@)(@)(@@) على كل حال أنا حابلغ المسألة لصاحب المجد والارتفاع، بمجرد ما يوصل دلوقت حالا للإشراف بنفسه على العمال، وبعد كده هو صاحب الرأي الأعلى (ويخرج) .(@)(@)(@@) خفرت :(@)(@)(@@) أدحنا بقينا لوحدنا، وحيث إن الإله فتاح العظيم أوصي إلي النهارده بقدوم شخص يهمني مجيئه، قولوا لي إنتو مين؟(@)(@)(@@) سيتو :(@)(@)(@@) إحنا ناس أغراب وجايين هنا قاصدين واحد اسمه ... حضرتك اسمك إيه؟(@)(@)(@@) خفرت :(@)(@)(@@) أنا خفرت رئيس كهنة معبد الإله فتاح العظيم.(@)(@)(@@) سيتو (يصافحه) :(@)(@)(@@) أهلا إنت حضرتك اللي احنا جايين قاصدينه، ودلوقت يصح نعرفك حقيقتنا، أنا سيتو أخو موريث مربية ولي العهد اللي خدته وهربت للأسباب اللي انت عارفها، وحضرته رعمسيس الثالث عشر الوارث الوحيد لعرش فرعون والآن اسمه لنزور.(@)(@)(@@) خفرت (للنزور) :(@)(@)(@@) إنت؟(@)(@)(@@) لنزور :(@)(@)(@@) أيوه واللي يثبت حقيقتي الأوراق دي والخاتم ده (يعطيه الأوراق والخاتم) .(@)(@)(@@) خفرت (بعد فحصها) :(@)(@)(@@) مظبوط هي دي أوراق ميلاد الأمير رعمسيس الثالث عشر، وهو ده خاتم ولي العهد على شكل الإله خفيرا (ينظر للنزور جيدا)(@)(@)(@@) مافيش شك أبدا؛ لأنه شبه المرحوم والده تمام، ما شاء الله شوف بقى قد إيه!(@)(@)(@@) سيتو :(@)(@)(@@) أي أنا حاغشك يا شيخ دا كان أكبر من كده، وكش مني في السكة م الزعل بس.(@)(@)(@@) خفرت :(@)(@)(@@) ودلوقت مابقاش عندي أي شك (يركع أمام لنزور)(@)(@)(@@) سلام أي فرعون، إله مصر السفلى والعليا رعمسيس الثالث عشر صاحب التاج المزدوج. له المجد والارتفاع والقوة والعظمة العقاب الأعظم محبوب حورس ومعطي القوة كالشمس، يا من لا تنتهي له حياة سيد الجميع وحاكم الشمال والجنوب.(@)(@)(@@) سيتو :(@)(@)(@@) يا سلام، دا إنت زحمه يا واد! موش أما يتفرعن زي الناس، وبعدين تبقى تعمل كده.(@)(@)(@@) خفرت :(@)(@)(@@) آه يا سيتو، إنت ما تعرفش 
ms165	 إن ده هو الشخص الوحيد المعقود على وجوده آمال أكبر أمة في العالم (يركع ثانيا)(@)(@)(@@) تحية وسلام، أي فرعون العظيم بن الآلهة المقدسين.(@)(@)(@@) سيتو :(@)(@)(@@) لا لا، وانت لعوق قوي، ياله بقى إطلع فيها واتنفخ علشان تملى عينهم.(@)(@)(@@) لنزور :(@)(@)(@@) أيوه ودلوقت حالا أنا حاروح أقابل حرحور ده، وأنزله من على العرش واقعد مطرحه (يهم بالخروج) .(@)(@)(@@) سيتو (يمسكه) :(@)(@)(@@) استنى استنى. إنت فاهم إنه كان منتظرك لحد ما تيجي ويتنازل لك عن العرش طوالي كده؟ طيب ده لو عرف حقيقتك يشوف له طريقة في موتك حالا.(@)(@)(@@) خفرت :(@)(@)(@@) أيوه يا ابني، لأن دي مسألة يجب فيها استعمال الحكمة، وموش لازم حد يعرف.(@)(@)(@@) سيتو :(@)(@)(@@) أيوه يجب استعمال الحكمة ثلاث مرات في اليوم؛ الصبح والظهر وعند النوم.(@)(@)(@@) خفرت :(@)(@)(@@) ومش لازم حد يعرف حقيقتك دلوقت لحد ما نعلن الحقيقة للشعب سرا، ونتأكد إنه معانا وبعدها نطالبه بحقوقنا.(@)(@)(@@) سيتو :(@)(@)(@@) طبعا لأنه حايدافع عن مركزه على قد ما يقدر.(@)(@)(@@) خفرت :(@)(@)(@@) أي نعم، وكذلك توتحيس رئيس كهنة آمون.(@)(@)(@@) سيتو :(@)(@)(@@) ولكن رئيس العمال اللي كان هنا ده لما يقول لهم علينا ويطلبنا لمقابلته نعمل إيه؟ (تسمع ضجة) .(@)(@)(@@) خفرت (ينظر) :(@)(@)(@@) أهه حرحور والملكة أمك وتوتحيس وأتباعهم جايين على هنا.(@)(@)(@@) لنزور :(@)(@)(@@) أمي معاهم (يهم بالخروج) .(@)(@)(@@) خفرت (يمنعه)(@)(@)(@@) إصبر شوية يا مولاي.(@)(@)(@@) سيتو :(@)(@)(@@) إيه العمل دلوقت، والواد حايشبط في أمه أهه؟(@)(@)(@@) خفرت :(@)(@)(@@) لا لا، تعالوا بنا أما نتدارى هنا على بال ما يدخلوا ونسمع حايقولوا إيه. (يخرجون وتبتدي الموسيقى بلحن استقبال فرعون ثم يدخل الجميع وأثناء اللحن يدخل فرعون محمولا والملكة أيضا والكهنة أمامهما والكاهنات.)(@)(@)(@@) لحن استقبال فرعون(@)(@)(@@) بحق عنخ وباسم إيزيس(@)(@)(@@) وحورس الطفل القديس(@)(@)(@@) 3(@)(@)(@@) حرحور (بعد اللحن) :(@)(@)(@@) نحن حرحور حورتيب وخليفة صاحب المجد والارتفاع رعمسيس الثاني عشر آخر سلالة الآلهة الفراعنة، فاستمعوا أيها الكهنة والأشراف والجنود لما أقول.(@)(@)(@@) الجميع (يركعون) :(@)(@)(@@) الجد والارتفاع لفرعون.(@)(@)(@@) حرحور :(@)(@)(@@) كلكم يعلم أنني من عشرين عاما؛ أي في يوم توجت فرعونا على مصر، وأنا عزيز الجانب قوي الجاه، ولم أترك هفوة صغيرة تصدر عن أحد إلا أوقعت به وبأهله 
ms166	 مهما عظم شأنه.(@)(@)(@@) توتحيس (يتقدم) :(@)(@)(@@) ومن ينكر ذلك يا صاحب المجد والارتفاع، إن الشعب لم يسعد إلا في أيام حكمك وكثيرا ما أوحى إلي أنا، تونميس الكاهن الأعظم للإله آمون أن أيامك ستطول على الأرض، وأن شعب النيل لا يسعد كسعادته في أيام حكمك (يبتهل بتملق)(@)(@)(@@) اللهم يا آمون العظيم، أطل لنا حياة صفيك حرحور، وأفضي علينا بركاته، ووفقنا لما فيه ملذاته وكثر فلوساته ونفعنا ببقشيشاته وأدخلنا في جنتك مع عماته وخالاته وستاته وسبعاته وتمانياته و...(@)(@)(@@) حرحور :(@)(@)(@@) كفى.(@)(@)(@@) توتحيس :(@)(@)(@@) أي دا واجب يا مولاي.(@)(@)(@@) حرحور (للشعب) :(@)(@)(@@) وإني لأعجب أن يوجد هنا من يخالف أمري ويحتمي من غضبي بخفرت رئيس كهنة هذا المعبد فقسما برأس ...(@)(@)(@@) توتحيس :(@)(@)(@@) وهو قسم لو تعلمون عظيم.(@)(@)(@@) حرحور :(@)(@)(@@) أقسم براسي وبإلهي المقدس آمون لو تحقق هذا الأمر لأهدمن هذا الهيكل على رأس من فيه (حركة اشمئزاز من الموجودين) .(@)(@)(@@) الملكة (لنفسها) :(@)(@)(@@) يا إلهي فتاح العظيم أنت ترى أعمال الظالمين، فأنقذني من أيديهم بقدرتك وامنن علي بولدي، الذي أنذره لك إذا أهديتني إليه.(@)(@)(@@) حرحور :(@)(@)(@@) علي بخفرت رئيس كهنة هذا المعبد.(@)(@)(@@) توتحيس :(@)(@)(@@) أمرك يا صاحب المجد والارتفاع (ينظر فيرى خفرت)(@)(@)(@@) آه أهه جي يا مولاي أهه، اتفضل يا سيد خفرت (لحرحور)(@)(@)(@@) مش هو دا اللي وياه يا مولاي.(@)(@)(@@) حرحور :(@)(@)(@@) نعم.(@)(@)(@@) توتحيس (مناديا) :(@)(@)(@@) إنت والاثنان اللي معاك دول تعالوا تعالوا (يدخل خفرت وسيتو ولنزور) .(@)(@)(@@) خفرت :(@)(@)(@@) سلام للعقاب الأعظم صفي الآلهة وسيد الجميع فرعون العظيم.(@)(@)(@@) الملكة :(@)(@)(@@) آه يا ربي، يا ترى مين الشاب اللي مع خفرت ده؟(@)(@)(@@) حرحور :(@)(@)(@@) لم يخطر ببالنا أنه يوجد من يحمي الخارج على إرادتنا ويدافع عنه، خصوصا من الكهنة الذين نعتمد عليهم في هداية الشعب للطريق القويم وإلزامه طاعة أوامرنا المقدسة.(@)(@)(@@) سيتو (للنزور) :(@)(@)(@@) أوعى تبقى تترازل زي البقف ده.(@)(@)(@@) خفرت :(@)(@)(@@) عفوا يا صاحب المجد والارتفاع، أنا لولا أنني على يقين من أني لم أعمل إلا ما يرضي مولاي، إنهم ضيوفنا ويجب إكرامهم؛ لما اجترأت على منع رئيس عمال مقبرتكم المقدسة من أخذ لنزور وتشغيله فيها.(@)(@)(@@) حرحور :(@)(@)(@@) ضيوف ومن 
ms167	 أي بلد؟(@)(@)(@@) سيتو :(@)(@)(@@) من بلاد الجنة.(@)(@)(@@) حرحور :(@)(@)(@@) وإيه اللي جابكم هنا ؟(@)(@)(@@) سيتو (لخفرت) :(@)(@)(@@) إيه الرأي؟ تقول له الحقيقة؟(@)(@)(@@) خفرت :(@)(@)(@@) لا لا، دا يا مولاي السيد سيتو من أكابر علماء الحبشة، وقد دلته علومه الغزيرة على وجود كنز فرعون بأرض مصر.(@)(@)(@@) سيتو (للنزور) :(@)(@)(@@) الله الله، دا بيخرف بيقول إيه ده؟(@)(@)(@@) حرحور :(@)(@)(@@) كنز؟! طيب ماقلتش كده ليه م الأول أهلا وسهلا بضيوفنا الكرام (يقترب منه ويصافحه) .(@)(@)(@@) سيتو :(@)(@)(@@) أهلا وسهلا أزيك.(@)(@)(@@) حرحور :(@)(@)(@@) بقى حضرتك من أكابر علماء الحبشة زي ما بيقول السيد خفرت؟(@)(@)(@@) سيتو :(@)(@)(@@) إلا دي عايزة كلام (هامسا لخفرت)(@)(@)(@@) إيه الرأي دلوقت؟(@)(@)(@@) خفرت :(@)(@)(@@) وافق وافق ماتخفش وأنا أصلح لك.(@)(@)(@@) سيتو :(@)(@)(@@) تصلح لي إيه يا اسطى؟(@)(@)(@@) حرحور :(@)(@)(@@) يا اسطى، إنت بتقول لمين يا اسطى؟(@)(@)(@@) سيتو :(@)(@)(@@) إخص لا إيه الرأي، والله اتوحلنا يا اسطى.(@)(@)(@@) خفرت :(@)(@)(@@) لا يا مولاي دي اصطلحات عندهم في بلاد الحبشة، بيقولوا للكهنة اللي زينا يا أسطى.(@)(@)(@@) حرحور :(@)(@)(@@) غريبة وأظن حضرته (مشيرا على لنزور)(@)(@)(@@) يبقى تلميذك؟(@)(@)(@@) سيتو :(@)(@)(@@) أمال تلميذي المفتخر وصبي المعتبر اللي صيته ملا بلاد الشمس والقمر (يقدمه لها) .(@)(@)(@@) الملكة (للنزور) :(@)(@)(@@) اسمك إيه ياشاطر؟(@)(@)(@@) سيتو :(@)(@)(@@) صلح يا اسطى.(@)(@)(@@) لنزور :(@)(@)(@@) اسمي لنزور يا مولاتي.(@)(@)(@@) الملكة :(@)(@)(@@) آه يا ربي، أنا مش عارفه شفت الشاب ده فين.(@)(@)(@@) ايموزيس :(@)(@)(@@) لنزور، آه اسم جميل قوي.(@)(@)(@@) حرحور :(@)(@)(@@) وأظن تلميذك ده ماهو مستمد أشياء كتير من علومك.(@)(@)(@@) سيتو :(@)(@)(@@) أوه، وفضل يستمد مني علوم لما بقى دلوقت أعلم مني، أنا بقيت صبيه من جمعة.(@)(@)(@@) الملكة :(@)(@)(@@) وحضرته راخر من بلاد الحبشة؟(@)(@)(@@) سيتو (لخفرت) :(@)(@)(@@) آه جينا للأسئله الصعبة، إلحق يا اسطى.(@)(@)(@@) خفرت :(@)(@)(@@) أيوه يا مولاتي من بلاد الحبشة؛ لأن أمه وأبوه مصريين وكانوا مقيمين في بلاد الحبشة ولما توفو خده السيد سيتو وتولى تربيته.(@)(@)(@@) حرحور (للنزور) :(@)(@)(@@) وحضرتك عالم في إيه بقى؟(@)(@)(@@) لنزور :(@)(@)(@@) عالم ... (ناظرا لسيتو) .(@)(@)(@@) سيتو (مقاطعا) :(@)(@)(@@) عالم في كل حاجة يا مولاي.(@)(@)(@@) توتحيس :(@)(@)(@@) لا، قصد مولاي يعني يفهم، عالم في إيه؟ في الشمس مثلا؟ في القمر؟(@)(@)(@@) سيتو :(@)(@)(@@) الشمس والقمر. دا عالم في الشمس والقمر والنجوم وكبريت الهوا.(@)(@)(@@) الجميع :(@)(@)(@@) يا 
ms168	 سلام.(@)(@)(@@) سيتو :(@)(@)(@@) أوه، دي حاجة بسيطة يلعبوا بها العيال عندنا.(@)(@)(@@) حرحور :(@)(@)(@@) آه طيب، ويعرف إيه من أبواب السحر؟(@)(@)(@@) سيتو :(@)(@)(@@) يعرف الباب الأخضر وباب الخلق وباب النصر وباب الوزير والأبواب كلهم.(@)(@)(@@) توتحيس :(@)(@)(@@) طيب وانت تقدر تعمل لنا حاجة دلوقت علشان نعرف إيه قوتك في السحر؟(@)(@)(@@) سيتو :(@)(@)(@@) معلوم.(@)(@)(@@) حرحور :(@)(@)(@@) تعمل إيه؟(@)(@)(@@) سيتو :(@)(@)(@@) حاجة بسيطة خالص. لعبة ع المكشوف مافيهاش لا غش ولا أونطه ولا بلوف.(@)(@)(@@) حرحور :(@)(@)(@@) وإيه هيه؟(@)(@)(@@) سيتو :(@)(@)(@@) أقطع رقبة رئيس الكهنة السيد توتحيس ده وأرجعها مطرحها من غير ما يموت.(@)(@)(@@) توتحيس :(@)(@)(@@) يا خبر إسود، لا لا أنا مصدقك (لحرحور)(@)(@)(@@) دا يا مولاي عالم من أكبر علماء الدنيا وبزياده ما تسألوش في حاجة ثانية.(@)(@)(@@) سيتو :(@)(@)(@@) هي صدقت؟ وآدي شاهد اعترف بنفسه، حدش سلطه؟ حدش قال له حاجة؟(@)(@)(@@) حرحور :(@)(@)(@@) وصحيح انت تعرف طريق كنز هنا في أرض مصر.(@)(@)(@@) سيتو :(@)(@)(@@) هه (ناظرا لخفرت) .(@)(@)(@@) خفرت :(@)(@)(@@) أمال يا مولاتي، هو جاي من بلاده مخصوص إلا علشان الغرض ده.(@)(@)(@@) سيتو :(@)(@)(@@) أمال يا مولاي أنا جاي من بلادي مخصوص إلا علشان الغرض ده (مشيرا على لنزور)(@)(@)(@@) والا إيه يا تلميذي؟(@)(@)(@@) لنزور :(@)(@)(@@) أمال يا أستاذي.(@)(@)(@@) حرحور :(@)(@)(@@) حيث كده أمرنا بالانصراف، وانت يا قداسة الكاهن خفرت خليهم في ضيافتك لحد ما أرسل في طلبهم علشان نتكلم على انفراد في مسألة الكنز اللي بيقول عليه ده (يخرج الجميع على الموسيقى ماعدا خفرت وسيتو ولنزور) .(@)(@)(@@) خفرت :(@)(@)(@@) عظيم خالص، أهي مسألة انشغال حرحور وتوتحيس في حكاية الكنز اللي قولنا لهم عليه ده، يجعل لنا فرصة كبيرة ومتسع في الوقت نطلع الشعب فيه على الحقيقة من غير ما ياخدوا بالهم.(@)(@)(@@) لنزور :(@)(@)(@@) وما نقدرش نشرع في العمل من دلوقت.(@)(@)(@@) خفرت :(@)(@)(@@) لا أبدا، لأني تلقيت من الإله فتاح أمر بما يجب عمله، فلا تتسرع لأن حياة الأمير رعمسيس ليست كحياة لنزور صبي الفلاح. كما سترى بعد قليل؛ ولذلك تجد أن الأمير أقل حرية من أحط العبيد لأن السلاسل التي تقيده هي من الشرف لا من الحديد.(@)(@)(@@) سيتو :(@)(@)(@@) سلاسل إيه وحديد إيه، إنت ناوي تودينا في 
ms169	 داهية؟! بس بس يا شيخ ما تفسرش في وش الواد لا يحمرق من الشغلانة قبل ما يستلمها.(@)(@)(@@) خفرت :(@)(@)(@@) دا أحسن، لأنه يجب إنه يعرف إن التاج اللي حايلبسه مثقل بالتبعة. فعليك يا ولدي قبل كل شيء أن تحذر المرأة لأن حبها سر غريب رهيب وفي استطاعته أن يرفع الرجل إلى أعلى عليين، كما في وسعه أن يجتذبه إلى أسفل سافلين.(@)(@)(@@) لينزور :(@)(@)(@@) ولكني لا أتذكر إنه كان لحب المرأة من سلطان على نفسي في يوم من الأيام.(@)(@)(@@) خفرت :(@)(@)(@@) والآن هيا بنا إلى القاعة المقدسة لنقسم بحضورنا على هيكل المعبود فتاح.(@)(@)(@@) لنزور :(@)(@)(@@) أقسم.(@)(@)(@@) خفرت :(@)(@)(@@) نعم تقسم إنك تخدم مصر بلادك بكل ما في وسعك وقدرتك.(@)(@)(@@) لنزور :(@)(@)(@@) وهو كذلك اتفضلوا وأنا أقسم لكم.(@)(@)(@@) سيتو (على حدة للنزور) :(@)(@)(@@) اسمع يا ابني، إنت لسه شاب طايش، فإذا كنت ناوي تمشي كده والا كده ما تحلفش أحسن الآلهة بتوع هنا باين عليهم حاميين، موش غلابة زي بتوع الحبشة.(@)(@)(@@) لنزور :(@)(@)(@@) لا أبدا، وأنا مستعد أن أقسم.(@)(@)(@@) سيتو :(@)(@)(@@) والله أنا خايف لتسود وشي مع الناس. النهاية ياله بنا.(@)(@)(@@) خفرت :(@)(@)(@@) ياله بنا على القاعة المقدسة علشان تقسم اليمين وأفهمكم الواجب عمله (يخرجون) .(@)(@)(@@) أيموزيس (تدخل ومعها إحدى ساحرات المعبد) :(@)(@)(@@) مش عارفه أنا نفسي مضطربة ليه، وحاسة بحاجة غريبة مش قادرة أحكم إن كانت سعادة والا تعاسة، وعايزاك بصفتك أكبر ساحرة في المعبد تنبئيني عن مستقبلي، لأني حاسة بخطر غريب يهدد حياتي.(@)(@)(@@) الساحرة :(@)(@)(@@) وريني يا بنتي كفك وأنا أقول لك ع اللي حايصادفك (تنظر في كفها)(@)(@)(@@) شوفي يا بنتي، قدامك خطر يجي لك من أي شخص حاتحبيه ويحبك وتعزيه ويعزك، وينسى نفسه ويوطي حسه، وتتوه معاكم الأصول ويتعلق العزول، وتخلوا اللي يقول يقول، تخطي عتبة عظيمة يا تتكربسي يا تقومي سليمة، وتدخلي من باب كبير، وتسمعي كلام كتير، واللي حاتقفي قدامه يا يكون أمير يا يكون غفير، قدامك سكة مفتوحة، حاتمشي فيها، يا توصلي يا ترجعي مبطوحة، وتقاسي أهوال ويتغير الحال، واللي حاتمشي في سكته يا يكون ابن حرام يا يكون 
ms170	 ابن حلال.(@)(@)(@@) أيموزيس (لنفسها) :(@)(@)(@@) إن شاء الله يكون ابن حلال.(@)(@)(@@) الساحرة :(@)(@)(@@) شوفي يا بنتي مكتوب على جبينك رجالة بالفرد، يا واحد ياحداشر يا مفيش حد، والخطوة وخيمة والعاقبة سليمة.(@)(@)(@@) أيموزيس :(@)(@)(@@) إن شاء الله.(@)(@)(@@) الساحرة :(@)(@)(@@) وقدامك تلات مواعيد في طريق بعيد، يا تيجي سليمه يا تروحي في حديد.(@)(@)(@@) أيموزيس :(@)(@)(@@) بس بس بلاش كلام فارغ، روحي اتفضلي على أودتك.(@)(@)(@@) الساحرة :(@)(@)(@@) أديني يا بنتي رايحة، وإذا حبيتي أشوف لك طوالع والا نوازل أديني في أودتي، يا تيجي يا متجيش، وإن جيت يا تلاقيني يا متلاقنيش، وإذا تعبتيني يا أشوف لك بختك يا ما اشوفلكيش (وهي خارجة)(@)(@)(@@) شيش بيش تهويش حلمنتيش (تخرج) .(@)(@)(@@) أيموزيس (وحدها) :(@)(@)(@@) آه أنا مش عارفة الشاب اللي مع الراجل الأسود ده تملك قلبي كده ليه، ومن ساعة ماشفته وأنا بشعر بعاطفة مش قادرة أقاومها أبدا، كنت بحس في الأول إن روحي حيرانة، بترفرف زي اللي بتدور على شيء تايه منها، ولا نيش عارفه معنى لحيرتها دي، لكن دلوقت فهمت إنها كانت بتدور على الحب اللي ظهر في قلبي دفعة واحدة من ساعة ما وقع نظري على الشاب الجميل ده، يا ترى هو فين دلوقت؟ أنا زي اللي سامعة صوت في نفسي بيقول إنه حايكون لي معاه شأن كبير (تفكر)(@)(@)(@@) لنزور اسم جميل انطبع على قلبي بحروف من نار أول ما نطق به الراجل الحبشي اللي معاه. آه يا حبيبي بشعر بأن قلبي وقلبه اتربطوا مع بعض بسلاسل الحب اللينة المتينة إلى الأبد (تسمع أقدام)(@)(@)(@@) آه آهه جي آهه، أما أستخبى هنا وأمتع نظري بشكله الجميل (تختفي خلف تمثال) .(@)(@)(@@) لنزور (يدخل) :(@)(@)(@@) أديني أقسمت ولازم أبر بقسمي، تركتهم يتشاوروا في الأمور ويرسموا الخطة اللي حايتبعوها في الوصول للغرض، بعد ما حلفت لهم إني أضحي كل حب في سبيل حب مصر بلادي العزيزة.(@)(@)(@@) أيموزيس (وهي مختبئة) :(@)(@)(@@) مصر بلاده؟!(@)(@)(@@) لنزور :(@)(@)(@@) سوف لا أجعل سبيل لأي حب إلى قلبي وخصوصا حب المرأة، وإذا وصل إليه فإنني أحطمه بيدي خير لي من أن أصرفه إلى حب غير 
ms171	 حب بلادي.(@)(@)(@@) أيموزيس :(@)(@)(@@) آه آه يا ربي (تقع على الأرض) .(@)(@)(@@) لنزور :(@)(@)(@@) إيه ده لازم حد بيتجسس علي (يجري نحو الصوت فيرى أيموزيس)(@)(@)(@@) مين ده؟ (ينظر)(@)(@)(@@) الله دي رئيسة كهنة المعبد اللي كانت واقفة معاهم (يستعمل وسائل التفويق)(@)(@)(@@) فوقي فوقي مالك؟(@)(@)(@@) أيموزيس (تفيق) :(@)(@)(@@) آه إنت.(@)(@)(@@) لنزور :(@)(@)(@@) مالك فيه إيه؟(@)(@)(@@) أيموزيس :(@)(@)(@@) لا ما فيش بس ...(@)(@)(@@) لنزور :(@)(@)(@@) جرى لك حاجة؟ فيه شيء بيوجعك؟(@)(@)(@@) أيموزيس :(@)(@)(@@) قلبي.(@)(@)(@@) لنزور :(@)(@)(@@) قلبك، ماله؟(@)(@)(@@) أيموزيس :(@)(@)(@@) آه يا حبيبي لنزور.(@)(@)(@@) لنزور :(@)(@)(@@) حبيبك؟ الله الله! طيب مش كنت تقولي قبل ما احلف.(@)(@)(@@) أيموزيس :(@)(@)(@@) كنت منتظرة مجيئك هنا، وفاهمة إن روحك اشتركت مع روحي وبادلتها الحب، ولما سمعتك بتقول الكلام اللي قلته ده، فهمت إنك ما بتحبنيش وماقدرتش أتحمل الصدمة دي، وبالسبب ده أغمى علي.(@)(@)(@@) لنزور :(@)(@)(@@) أيوه، لكن انت هنا مش منذورة للآلهة؟(@)(@)(@@) أيموزيس :(@)(@)(@@) من يوم ما اتولدت، لكن دلوقت تأكدت إن روحي كانت منذورة لك قبل ما ينذروني أهلي لخدمة الآلهة؛ ولذلك أنا بحبك بعبدك كما لو كنت شفتك من ألف سنة، إنت ما بتشعرش بشيء من جهتي؟(@)(@)(@@) لنزور :(@)(@)(@@) أنا؟ (ينظر لها.)(@)(@)(@@) أيموزيس :(@)(@)(@@) أيوه انت يا روحي (يقولان لحنا) .(@)(@)(@@) حامد :(@)(@)(@@) أنا أغرب العالم عندي(@)(@)(@@) هو اللي قلبه ما يهواش(@)(@)(@@) 4(@)(@)(@@) باستعجب إزاي الأشجان دي(@)(@)(@@) كانت زمان ما أعرفهاش(@)(@)(@@) رتيبة :(@)(@)(@@) هو الندى واحنا الغصون(@)(@)(@@) يجينا في البستان سوا(@)(@)(@@) أنا وانت أخلص من يصون(@)(@)(@@) وفي الدنيا ميثاق الهوا(@)(@)(@@) حامد :(@)(@)(@@) لولا الغرام ما سمعنا تغريد الطيور(@)(@)(@@) تنشد وتشجي بالأغاني والحنين(@)(@)(@@) لولا الغرام ما تبسمت كل الزهور(@)(@)(@@) تشرح برقة شكلها القلب الحزين(@)(@)(@@) الحب يبخل بالسعادة عالقصور(@)(@)(@@) ويجود بها يمكن لنا يا مظلومين(@)(@)(@@) الحب ده ينبوع صافي(@)(@)(@@) والقلب يشبه طير لهفان(@)(@)(@@) والانعطاف هو الشافي(@)(@)(@@) للمغرم اللي يكون حيران(@)(@)(@@) لنزور (بعد اللحن) :(@)(@)(@@) ولكن قولي لي، إنت اسمك إيه؟(@)(@)(@@) أيموزيس :(@)(@)(@@) اسمي أيموزيس.(@)(@)(@@) لنزور :(@)(@)(@@) آه أيموزيس، أيموزيس اللي ملكت عقلي وكل حواسي وقلبي وروحي.(@)(@)(@@) أيموزيس :(@)(@)(@@) لنزور حبيبي.(@)(@)(@@) لنزور :(@)(@)(@@) أيموزيس حياتي (يتعانقان) .(@)(@)(@@) سيتو (يدخل فيراهما) :(@)(@)(@@) الله الله! ماقلنا كده قالوا اطلعوا م البلد، إيه ده يا مولاي؟(@)(@)(@@) لنزور :(@)(@)(@@) لا ده ... ده 
ms172	 ...(@)(@)(@@) سيتو :(@)(@)(@@) ده إيه (ينظر لها)(@)(@)(@@) ومع رئيسة الكهنة كمان، يعني عايز تودينا في داهيه من وسع.(@)(@)(@@) لنزور :(@)(@)(@@) مش بإيدي يا أبويا ده شيء غصبن عني، إنت ماجربتش الحب؟(@)(@)(@@) سيتو :(@)(@)(@@) الحب، حب إيه يا سيدي؟! دانت لسه فاقع يمين يطير الحب اللي في الدنيا كله. أنا مش قايل لك ماتحلفش يا ابني.(@)(@)(@@) أيموزيس :(@)(@)(@@) إرادة الآلهة لا ترد؛ لأنها فوق كل إرادة. أهه أنا مثلا مع إني مقيدة بأقسام وعهود قطعتها على نفسي أمام الكهنة العظام والآلهة المقدسين، اللي نذرت نفسي لهم ماقدرتش أقاوم تيار الحب اللي امتزج بدمي وقلبي امتزاج الروح بالجسد.(@)(@)(@@) لنزور :(@)(@)(@@) وأنا كمان مع إني أقسمت أمام هيكل الإله فتاح إني أبتعد عن كل حب وخصوصا عن حب المرأة، ما قدرتش أقاوم نظرات أيموزيس اللي كانت مصوبة لقلبي.(@)(@)(@@) سيتو :(@)(@)(@@) وأنا كمان بعدما سمعت الشكوى بتاعتك دي يجب أوافق على حبكم وأساعدكم فيه بكل قوتي. مادامت دي إرادة الآلهة بتوع هنا واللي في علمهم هو اللي يكون.(@)(@)(@@) أيموزيس :(@)(@)(@@) أشكرك يا عم سيتو، آه يا فرحتي.(@)(@)(@@) لنزور :(@)(@)(@@) آه يا حياتي (يتعانقان) .(@)(@)(@@) سيتو (ملتفتا حوله) :(@)(@)(@@) إخشى يا واد انت وهي لحد يخش علينا (تسمع ضجة)(@)(@)(@@) آه فيه ناس جاين على هنا، اتفضلي بقى حضرتك خشي الهيكل بتاعك أحسن حد يشوفك هنا يفهموا العبارة ونروح في داهية كلنا.(@)(@)(@@) أيموزيس :(@)(@)(@@) حاضر أديني رايحه أهه، أستودعك الآلهة يا حبيبي (يخرج) .(@)(@)(@@) لنزور :(@)(@)(@@) وحاتسبيني قوام كده يا روحي؟(@)(@)(@@) سيتو :(@)(@)(@@) روحك إيه؟! خليها تطلع يا سيدي.(@)(@)(@@) لنزور :(@)(@)(@@) آه يا بويا سيتو.(@)(@)(@@) سيتو :(@)(@)(@@) أبوك إيه وأمك إيه! استنى أما نشوف اللي جاين دول إيه.(@)(@)(@@) رسول (يدخل يؤدي التحية) :(@)(@)(@@) السيد سيتو والسيد لنزور يتفضلوا في قصر صاحب المجد والارتفاع فرعون مصر حسب أوامره المقدسة.(@)(@)(@@) سيتو :(@)(@)(@@) وهو كذلك (يخرجون، تبدأ الموسيقى وتدخل الكهنة والكاهنات والشعب يقولون لحن ختام الفصل الأول) .(@)(@)(@@) كل غالي في الحياة(@)(@)(@@) عندنا مالوش تمن(@)(@)(@@) 5(@)(@)(@@) الفصل الثاني (في قصر فرعون وهو جالس على العرش، وعن يمينة الملكة إسني ونفرو واقفة بجوار الملكة، وتوتحيس بجوار حرحور ومع كهنة آمون، والجنود 
ms173	 والوصيفات والأشراف والوزراء والجميع يقولون اللحن الآتي):(@)(@)(@@) مين في نعمة زينا (@)(@)(@@) إحنا حراس البلاط(@)(@)(@@) 6(@)(@)(@@) حرحور (بعد اللحن) :(@)(@)(@@) أي صاحبة المجد ملكة البلاد، ويا كهنة آمون العظيم، أيها الوزراء والأشراف والقواد، كلكم عارفين إن بكرة اليوم اللي وعد سيتو الحبشي إنه يدلنا فيه على محل وجود الكنز اللي بيقول إنه عارف مطرحه في أرضنا مصر، وإني أشكر الإله على مضي المدة دي من غير ما يعطي موعد آخر، والا أكون مضطر لعدم تصديقه والجزم بأنه كاذب محتال.(@)(@)(@@) توتحيس :(@)(@)(@@) تأكد يا صاحب المجد والارتفاع، إني من ساعة ما شفت الناس دول، وانا مش مرتاح لوجودهم؛ ولذلك أشرت على سموك بنقلهم من المعبد للقصر، علشان يمكننا مراقبتهم بدون ما يشعروا.(@)(@)(@@) الملكة :(@)(@)(@@) ما أظنش إنهم يكونوا كدابين؛ لأن شكلهم وكلامهم يدل على الشهامة وصدق العزيمة، واللي يكونوا كده مايكدبوش أبدا.(@)(@)(@@) توتحيس (بتملق) :(@)(@)(@@) كلامك مقدس يا صاحبة المجد، ونظرك في محله قوي قوي قوي، ولا يمكنش بعد ما قلتي كده حد يفتكر فيهم غير الصدق والإخلاص بس يعني ...(@)(@)(@@) الملكة :(@)(@)(@@) يعني إيه؟(@)(@)(@@) توتحيس :(@)(@)(@@) يعني طولوا معانا في الحكاية شوية، فلو فرض وكانوا، ده بس من باب الافتراض يا صاحبة المجد، مش من باب سوء الظن لا سمح الله، لو فرض وكانوا كدابين مافيش غير استنزال اللعنات الأبدية عليهم، وتشغليهم في مقبرة صاحب المجد لما تطلع عنيهم.(@)(@)(@@) الملكة :(@)(@)(@@) طيب وإذا طلعوا صادقين ودلوكم ع الكنز ده بكرة تعملولهم إيه؟(@)(@)(@@) توتحيس :(@)(@)(@@) نعمل لهم اللي ما يعمل، نهيصهم خالص (لحرحور)(@)(@)(@@) والا إيه يا صاحب المجد؟(@)(@)(@@) حرحور :(@)(@)(@@) طبعا، ودي بدها كلام يا قداسة الكاهن الأعظم، ودلوقت اتفضلوا بنا على قاعة المشاورة أحسن المجلس زمانه انعقد علشان النظر في شئوننا السياسية (يخرجون) .(@)(@)(@@) الملكة :(@)(@)(@@) أنا أستأذن سموك؛ لأني في حاجة للراحة وعايزة أروح غرفتي الخصوصية.(@)(@)(@@) حرحور :(@)(@)(@@) زي ما يعجبك يا عزيزتي (للجميع)(@)(@)(@@) والآن أمرنا بالانصراف (يخرج الجميع على لزمة موسيقية) .(@)(@)(@@) لنزور (من الخارج) :(@)(@)(@@) إنت مودينا على فين؟(@)(@)(@@) سيتو (يدخل) :(@)(@)(@@) بس تعالى تعالى، أما احنا بقينا في غاية الأنتيكة.(@)(@)(@@) لنزور (يدخل) :(@)(@)(@@) لكن احنا 
ms174	 موش في كده، أنا حامل هم بكره اللي عايزينا نوريهم الكنز فين، وبالطبع ده حايكون آخر ميعاد نعرف فيه نتيجة المسألة، هو بكرة كام في الشهر، مش ثلاثين؟(@)(@)(@@) سيتو :(@)(@)(@@) أيوه ثلاثين، وخايف إن ذاد عن كده يحرق، وأنا ما أقدرش أقعد في السجن ده أكثر من كده.(@)(@)(@@) لنزور :(@)(@)(@@) لك حق إنما احنا هنا فين دلوقت؟(@)(@)(@@) سيتو :(@)(@)(@@) إحنا هنا في أودة استقبال فرعون للحاشية بتاعته (مشيرا على الكرسي)(@)(@)(@@) وده عرش فرعون اللي حاتقعد عليه بكرة زي ما قال لنا خفرت.(@)(@)(@@) لنزور :(@)(@)(@@) أنا رايح أبقى على كرسي من دول يا أبويا.(@)(@)(@@) سيتو :(@)(@)(@@) أيوه ويبقى قدامك هنا الكهنة والوزراء والأشراف والتوابع والزوابع، وانت تأمر وتنهي وهم ينفذوا أوامرك بكل احترام وخضوع.(@)(@)(@@) لنزور :(@)(@)(@@) طيب وانت حاتبقى قاعد فين أمال؟(@)(@)(@@) سيتو :(@)(@)(@@) أنا عارف، إنت لما تستلم الشغل بكرة حاتعينى في إيه؟(@)(@)(@@) لنزور :(@)(@)(@@) حاعينك الوزير الأول بتاعي.(@)(@)(@@) سيتو :(@)(@)(@@) كويس خالص، أهه أبقى واقف جنبك هنا، وأنفذ أوامرك أول بأول.(@)(@)(@@) لنزور :(@)(@)(@@) بس أنا خايف لا معرفش أقعد على العرش ده، والا ما عرفش أتكلم وأمر وأنهي زي ما بتقول والحاشية تضحك علي.(@)(@)(@@) سيتو :(@)(@)(@@) مسألة بسيطة خالص، اتفضل سموك اتمرن من دلوقت ع الفرعنة علشان بكره تبقى عارف كل شيء.(@)(@)(@@) لنزور :(@)(@)(@@) أعرف إزاي بقى؟(@)(@)(@@) سيتو :(@)(@)(@@) افرض مثلا إن صاحب المجد والارتفاع فرعون داخل من هنا، ووراه صاحب الرفعة الوزير الأول يعني أنا، وحواليه الكهنة والأشراف والوصيفات.(@)(@)(@@) لنزور :(@)(@)(@@) وهم فين دول كلهم؟(@)(@)(@@) سيتو (مشيرا على نفسه) :(@)(@)(@@) أهم.(@)(@)(@@) لنزور :(@)(@)(@@) إنت يعني؟(@)(@)(@@) سيتو :(@)(@)(@@) أيوه مؤقتا لحد ما تفرج بالباقي، واتفضل امشي سموك بقى بعظمة كده، واطلع على عرشك واصدر أوامرك للحاشية بتاعتك بكل احترام، ياله وريني كده يا صاحب السمو الفرعوني.(@)(@)(@@) لنزور :(@)(@)(@@) طيب أنا أوريك.(@)(@)(@@) سيتو :(@)(@)(@@) توريني، راح تضربني. (لنزور يتظاهر بالعظمة ويمشي وخلفه سيتو ويصعد على العرش فيعتر بالسلم ويقع.)(@)(@)(@@) سيتو :(@)(@)(@@) على مهلك أحسن بعزقت الشغل (يجلس لنزور على الكرسي) .(@)(@)(@@) سيتو :(@)(@)(@@) ودلوقت ياله قول الأوامر اللي أنت عايز تنفذها، بس اتكلم رسمي وبعظمة على قد ما تقدر علشان تاخد عليها 
ms175	.(@)(@)(@@) لنزور :(@)(@)(@@) يا أبويا يا سيتو.(@)(@)(@@) سيتو :(@)(@)(@@) أبويا إيه وسيتو إيه ياشيخ ؟! قول يا وزيرنا الأول أحسن يقولوا عليك غشيم فرعنة.(@)(@)(@@) لنزور :(@)(@)(@@) طيب يا وزيرنا الأول، يا من عليه في المملكة كل المعول.(@)(@)(@@) سيتو :(@)(@)(@@) نعم يا صاحب المجد والارتفاع، يا من أمره واجب الاتباع، يحب يتنفذ بالزوق أو بالدراع.(@)(@)(@@) لنزور :(@)(@)(@@) أقول إيه كمان؟(@)(@)(@@) سيتو :(@)(@)(@@) قول اللي تقوله إنتش زي ما يعجبك، إنت خاسس عليك حاجة، أؤمر إنهي، إرفت، إقتل، إعفي. أهه الرعية قدامك كلها أهه، اتصرف فيها زي ما يعجبك.(@)(@)(@@) لنزور :(@)(@)(@@) الرعية؟ هي فين الرعية دي؟(@)(@)(@@) سيتو :(@)(@)(@@) يا سيدي ما قلنا إني أنا الرعية مؤقتا، رعية كده ع الضيق، لحد ربنا ما يوسع عليك ويفرجها بالباقي.(@)(@)(@@) لنزور :(@)(@)(@@) طيب (بعد قليل)(@)(@)(@@) مانيش لاقي حاجة أقولها.(@)(@)(@@) سيتو :(@)(@)(@@) أوه وانت باينك ولد مش نافع، أوعى كده انزل وأنا أوريك الكلام يبقى إزاي علشان تتعلم.(@)(@)(@@) لنزور :(@)(@)(@@) طيب وريني كده لما أشوف (ينزل لينزور ويصعد سيتو) .(@)(@)(@@) سيتو :(@)(@)(@@) أهو أنا دلوقت فرعون مثلا وانت صبيه، يعني الوزير الأول بدالي، إقف كده وحط إيدك على صدرك وشوف إزاي الأوامر والعظمة (يقف لنزور بخضوع)(@)(@)(@@) يا وزيرنا الأولاني ويا رجال حاشيتنا التحتاني منكم والفوقاني، اسمعوا أوامرنا من غير كاني ولا ماني ولا دكان الفسخاني ... الله، ماترد يا واد.(@)(@)(@@) لنزور :(@)(@)(@@) إنت بتقولي أنا؟(@)(@)(@@) سيتو :(@)(@)(@@) أمال إيه، ياله رد.(@)(@)(@@) لنزور :(@)(@)(@@) أؤمر يا مولاي، وكلنا خاضعين ولأوامرك سامعين.(@)(@)(@@) سيتو :(@)(@)(@@) اسمع يا وزيرنا الأول.(@)(@)(@@) لنزور :(@)(@)(@@) نعم.(@)(@)(@@) سيتو :(@)(@)(@@) أقول إيه بقى؟(@)(@)(@@) لنزور :(@)(@)(@@) الله، وانت زودت عني إيه، ما أنا برده عملت كده؟(@)(@)(@@) سيتو :(@)(@)(@@) لا لا، يعني أتكلم في أي موضوع الأول؟(@)(@)(@@) لنزور :(@)(@)(@@) أنا عارف، قول لنا شوية في أبو زيد.(@)(@)(@@) سيتو :(@)(@)(@@) أبو زيد إيه ياشيخ اتلهي، هو كان لسه طلع!(@)(@)(@@) لنزور :(@)(@)(@@) طيب، قول اللي يعجبك.(@)(@)(@@) سيتو :(@)(@)(@@) نتكلم في السياسة، اسمع الأوامر السياسية والأحكام السندسية الممزوجة بالحلاوة الطحينية. ياله يا حضرات الوزراء والحاشية اللي حوالينا، كبسونا من راسنا لرجلينا، واللي يخالف منكم الأوامر ولايختشيش نحرمه من البقشيش، ونصدر عليه أحكام اليفنيش وننفيه في جزائر الحلمنتيش يا 
ms176	 أبو الريش إن شاء الله تعيش.(@)(@)(@@) لنزور :(@)(@)(@@) الله إيه اللخبطة دي !(@)(@)(@@) سيتو :(@)(@)(@@) هي شايف الأبهة، شايف العظمة أهو يبقى كده.(@)(@)(@@) لنزور :(@)(@)(@@) يا سلام يا بويا سيتو، وأنا لسه ما أنجلتش كمان، طيب ده لما أنجلي أطير التخت اللي أنا قاعد عليه ده، ياله اتمنى علي تعطى علشان أوريلك كرم الفراعنة يبقى إزاي، أطلب أي طلب بصفتي فرعون العظيم وانت واحد من الرعية المساكين الجربانين الكحيانين ياله قول.(@)(@)(@@) لنزور :(@)(@)(@@) يا صاحب الجاه وشيخ العتاة، محسوبك طالب من الله ولا يكتر على الله ومن خير الله ومن فضل الله.(@)(@)(@@) سيتو :(@)(@)(@@) الله يحنن عليك يا ابني، والله لسه ماستفتحناش، وانت راجع نبقى نديلك حق شقة عيش محبة في سبيل الله.(@)(@)(@@) لنزور :(@)(@)(@@) لا لا، أنا مش طالب عيش ولا فلوس يا صاحب السمو.(@)(@)(@@) سيتو :(@)(@)(@@) أمال طالب إيه يا أحد أفراد الرعية، وواكل السلطة والطعمية من أعتابنا الفرعونية؟(@)(@)(@@) لنزور :(@)(@)(@@) طالب يا صاحب السجع والارتجال، تجيب لي حبيبتي أيموزيس هنا في الحال.(@)(@)(@@) سيتو :(@)(@)(@@) إيه إيه، وده من ضمن شغل الفرعنة ده؟!(@)(@)(@@) لنزور :(@)(@)(@@) مش أنت اللي بتقول اتمنى علي تعطى.(@)(@)(@@) سيتو :(@)(@)(@@) لا يا بني يفتح الله. إذ كان على كده أنا ما انفعش في الشغلة دي (يهم بالنزول فتدخل تنزو) .(@)(@)(@@) تنزو :(@)(@)(@@) سلام للأمير رعمسيس الثالث وارث عرش فرعون مصر المقدس.(@)(@)(@@) سيتو :(@)(@)(@@) إخص دي الولية افتكرت إني أنا فرعون صحيح (ينزل)(@)(@)(@@) والله مش أنا اللي بتسألي عليه ده.(@)(@)(@@) تنزو (ضاحكة) :(@)(@)(@@) مفيش لزوم للإنكار عارفة كل شيء.(@)(@)(@@) لنزور :(@)(@)(@@) عارفة؟ عارفة إيه؟(@)(@)(@@) تنزو :(@)(@)(@@) عارفة أن سموك رعمسيس الثالث عشر ابن فرعون مصر المقدس ووارث عرشه، وحضرته السيد سيتو أخو مربيتك موريث.(@)(@)(@@) سيتو :(@)(@)(@@) إيه الكلام الفارغ ده، تكونيش بتشبهي؟(@)(@)(@@) تنزو :(@)(@)(@@) أبدا، لأني اتجسست عليكم بنفسي من أول ما وصلتم للقصر ده، وبقيت أروح معبد فتاح كل ليلة من غير ماحد يشوفني لحد ما سمعت خفرت رئيس الكهنة يقول للعمال ولجماعة من الكهنة ومن الشعب إن حضرته وارث العرش، وإن عنده المستندات اللي تثبت كلامه، وأنا لدلوقت ماجبتش سيرة لحد بالكلام اللي 
ms177	 سمعته ده إلا لما أقابلكم وأشوف رأيكم إيه.(@)(@)(@@) سيتو :(@)(@)(@@) في إيه ؟(@)(@)(@@) تنرو :(@)(@)(@@) في الشروط اللي حاعرضها عليكم دلوقت.(@)(@)(@@) سيتو :(@)(@)(@@) شروط؟ وحضرتك تبقي مين بدستور؟(@)(@)(@@) تنزو :(@)(@)(@@) أنا تنزو وبنت السيد توتحيس الكاهن الأعظم لمعبد آمون.(@)(@)(@@) سيتو :(@)(@)(@@) تشرفنا وحيث إن حضرتك عرفتينا بالشكل ده، إيه شروطك اللي جاية تعرضيها علينا علشان ما تقوليش لحد على حقيقتنا؟(@)(@)(@@) تنزو :(@)(@)(@@) لي طلب واحد أعرضه عليكم، فإذا وافقتم عليه ينضم أبويا لحزبكم من الآن ويساعدكم على انتزاع العرش من إيد حرحور، ويسلمه لكم في الحال، وانتم طبعا عارفين إن أبويا قوة ما يستهنش بها.(@)(@)(@@) سيتو :(@)(@)(@@) وإيه طلبك ده؟(@)(@)(@@) تنزو :(@)(@)(@@) هو إن الأمير يقعدني جنبه على العرش، وأصبح زوجته الشرعية وملكة مصر.(@)(@)(@@) لنزور :(@)(@)(@@) إيه؟ بتقولي إيه؟(@)(@)(@@) تنزو :(@)(@)(@@) بقول إن بينك وبين العرش دلوقت كلمة واحدة، وهي إنك تقول قبلت كما إن بينكم وبين الموت كلمة واحدة، وهي إنك تقول رفضت.(@)(@)(@@) لنزور :(@)(@)(@@) لا أبدا، أنا يستحيل أقبل مهما حصل.(@)(@)(@@) تنزو :(@)(@)(@@) إذن ما تلمش إلا نفسك.(@)(@)(@@) لنزور :(@)(@)(@@) زي بعضه.(@)(@)(@@) سيتو :(@)(@)(@@) طيب وإذا كان واحد زي حالاتي يعني مايسدش بداله في المأمورية دي.(@)(@)(@@) تنزو (غاضبة) :(@)(@)(@@) أوه، لا دي إهانه.(@)(@)(@@) سيتو :(@)(@)(@@) فشر وأنا حتى لما تستولى على العرش يخلصني أتجوز بنت كاهن زيك، وأنا ساعتها مايخلصنيش أتجوز رئيس كهنة بزيه.(@)(@)(@@) لنزور :(@)(@)(@@) على كل حال طلب السيدة تنزو يشرفني، بس مع الأسف ما أقدرش أنفذه لها لأسباب خصوصية.(@)(@)(@@) تنزو :(@)(@)(@@) إذن أنت بتحب واحدة تانية، وعلى كل حال أنا حافوتك تفكر في الموضوع، وإذا أردت إنك تنتفع بالظرف ده تكتب لي جواب بالقبول وأنا أرد عليك، وآخر ميعاد لإبلاغ فرعون عنكم النهارده في وقت الغروب، أنا حافوتك دلوقت وأنت اختار اللي يعجبك إما عداوتي وأما صداقتي (تخرج) .(@)(@)(@@) لنزور :(@)(@)(@@) إيه العمل دلوقت يا بويا سيتو؟(@)(@)(@@) سيتو :(@)(@)(@@) ماهو الحق عليك، يعني هي وحشة كنت وافقها والسلام.(@)(@)(@@) لنزور :(@)(@)(@@) ما أقدرش أبدا. شيء مش بإيدي يا أبويا.(@)(@)(@@) سيتو :(@)(@)(@@) ليه يعني؟(@)(@)(@@) لنزور :(@)(@)(@@) أولا لأني باحب أيموزيس (يرى خفرت)(@)(@)(@@) وآدي السيد خفرت جاي أهه، أما ناخد رأيه في الموضوع 
ms178	 ده.(@)(@)(@@) سيتو :(@)(@)(@@) اتفضل يا قداسة الكاهن وخلصنا م الورطة دي إعمل معروف.(@)(@)(@@) خفرت (يدخل) :(@)(@)(@@) فيه إيه مالك؟ هل أصبتم بسوء؟(@)(@)(@@) سيتو :(@)(@)(@@) أيوه، لأن بنت توتحيس عرفت حقيقتنا وجت هنا للأمير تطلب منه يا إما يتجوزها يا إما تقول لحرحور على حقيقتنا.(@)(@)(@@) خفرت :(@)(@)(@@) والأمير قبل؟(@)(@)(@@) سيتو :(@)(@)(@@) أبدا، ومشيت من هنا واشترطت عليه إنه إن ما كتبلهاش جواب بالقبول قبل غروب الشمس حاتفشي سرنا في القصر.(@)(@)(@@) خفرت :(@)(@)(@@) وعملت كده ليه يا سمو الأمير؟ ما تعرفش إن دي فرصة أرسلها لنا الإله فتاح من غير مشقة؟ وانت ضيعتها من إيدك، ودلوقت حالا لازم تكتب لها جواب، وتقول لها إنك قبلت؛ لأنك إن ماعملتش كده تأكد من هلاكنا جميعا.(@)(@)(@@) لنزور :(@)(@)(@@) يا سلام!(@)(@)(@@) سيتو :(@)(@)(@@) أيوه أيوه، اكتب يا ابني اكتب.(@)(@)(@@) خفرت :(@)(@)(@@) خد (يعطيه ورقة ومحبرة) .(@)(@)(@@) لنزور :(@)(@)(@@) واكتب أقول إيه؟(@)(@)(@@) سيتو :(@)(@)(@@) قول أصل الوداد ... المحبة. كل شيء مكتوب، وفضلت أسطر بدمعي كل يوم مكتوب.(@)(@)(@@) خفرت :(@)(@)(@@) إيه الكلام الفارغ ده! لا لا اكتب (يمليه)(@)(@)(@@) سيدتي الشريفة تنزو، لقد قبلت بما عرضته علي، فاحضري للاتفاق وننتظر الرد. بس خد الجواب ده يا سيتو واديه لها في إيدها، وانت يا سمو الأمير، روح من هنا دلوقت أحسن الملكة بعتت لي وعايزة تقابلني هنا وحدها وبعدين ابقى تعالى.(@)(@)(@@) لنزو :(@)(@)(@@) حاضر بس ما تغبش علي يا أبويا سيتو (يخرج) .(@)(@)(@@) سيتو :(@)(@)(@@) وأنا رايح أديها الجواب أهه، وبعدين أبقى ارجع علشان نتقابل هنا برده (يهم بالخروج) .(@)(@)(@@) خفرت :(@)(@)(@@) اسمع يا سيتو (يخرج مفتاحا)(@)(@)(@@) خد ده خليه معاك، وإذا حسيتم هنا بأي حركة ضدكم اهربوا من الباب ده (مشيرا على باب)(@)(@)(@@) وتعالوا على المعبد.(@)(@)(@@) سيتو :(@)(@)(@@) بقى الباب ده يوصل للمعبد؟(@)(@)(@@) خفرت :(@)(@)(@@) أيوه فيه دهليز خفي يوصل للمعبد، بس أوعى للمفتاح كويس؛ لأن ده كان بتاع فرعون السابق واداه لي قبل ما يموت، ولا فيش الا هو ومفتاح تاني عندي في الهيكل (يأخذ سيتو المفتاح)(@)(@)(@@) ياله بقى روح تمم مأموريتك وشوف الأميرة تنزو راح تقول لك إيه.(@)(@)(@@) سيتو :(@)(@)(@@) أديني رايح لها (يخرج) .(@)(@)(@@) خفرت (وحده) :(@)(@)(@@) ودلوقت أديني 
ms179	 جيت حسب أمر الملكة، يا ترى عايزة تقابلني هنا على انفراد ليه؟ (ينظر)(@)(@)(@@) آه أهي جاية أهه.(@)(@)(@@) الملكة (تدخل) :(@)(@)(@@) آه إنت جيت يا سيد خفرت حسب أمرنا.(@)(@)(@@) خفرت :(@)(@)(@@) أي نعم يا صاحبة المجد.(@)(@)(@@) الملكة :(@)(@)(@@) أنا عايزة أسألك سؤال وأرجوك إنك ما تنكرش مني شيء.(@)(@)(@@) خفرت :(@)(@)(@@) لك ذلك يا صاحبة المجد.(@)(@)(@@) الملكة :(@)(@)(@@) أنا رحت إمبارح بالليل في المعبد سرا، وسمعت كلام يفهم منه إن الإله فتاح نبأك بأمر خطير يتعلق بابني، فهل ده صحيح؟(@)(@)(@@) خفرت :(@)(@)(@@) أيوه يا صاحبة المجد، وقد نقلت نبوءة الإله لكثيرين من العمال والكهنة والشعب؛ ليكونوا على تمام الاستعداد.(@)(@)(@@) الملكة :(@)(@)(@@) وده معناه إن ابني موجود على قيد الحياة، وانت تعرف هو فين؟(@)(@)(@@) خفرت :(@)(@)(@@) سامحيني إذا لم أجاوب على هذا السؤال؛ لأن الوقت اللي يصح إني أجاوبك فيه على السؤال ده لسه ماجاش، واغفري لي هذه الجرأة يا سيدتي الملكة.(@)(@)(@@) الملكة :(@)(@)(@@) لا لا يا قداسة الكاهن، أنا مابكلمكش دلوقت بصفتي ملكة، أنا بكلمك بصفتي أم فقدت ولدها مدة عشرين سنة، ولا تعرفش هو فين، ولو كانت الأم المسكينة دي متأكدة إن ابنها مات كانت على الأقل تتعزى بزيارة قبره، وتقول إنه في حراسة الآلهة، لكنها تعلم الآن إنه حي يرزق، وربما كان قريب منها، ولكنه بعيد عن عطفها وحنانها، وإن عزه وجاهه وسلطانه دول متمتع بهم غيره، بينما يكون هو من أحط العبيد اللي ضربت عليهم الذلة والمسكنة وهو أحق بالسيادة من الجميع، فاستحلفك باسم الآلهة، وبكل عزيز على الأرض، ومقدس في السماء، أناشدك ذكرى فرعون أبو ولدي رعمسيس الثاني عشر صديقك القديم، أن ترأف لحالي وتدلني على ولدي إن كنت تعرف مكانه، إنت رجل صالح ومن الموالين لنا، فلا أظنك تبخل علي بالحقيقة، وقد رأيت دموعي وشعرت بآلامي وشاهدتني وقد تنزلت من كبريائي باكية راكعة على قدميك (تركع وتبكي) .(@)(@)(@@) خفرت :(@)(@)(@@) آه يا إلهي، إنني أرثي لك يا سيدتي الملكة، ولكن الإله لم يأمرني بإبلاغك الأمر، وإرادة الإله فوق إرادة الجميع.(@)(@)(@@) الملكة :(@)(@)(@@) هل قال لك شيء عن ولدي؟ هل 
ms180	 نبأك بأنه حي لم يمت؟ أتوسل إليك أن تدلني على مكانة ، وأنا أذهب إليه بنفسي وأنادي به فرعون وأديله حقه غصبن عن الجميع.(@)(@)(@@) خفرت :(@)(@)(@@) آسف يا سيدتي، لأن دلوقت أقل كلمة منك على الأخص فيها خطر محقق على ابنك؛ ولذلك أعدك وعد شرف إني أقول لك الحقيقة باكر في منتصف النهار.(@)(@)(@@) الملكة :(@)(@)(@@) باكر في منتصف النهار؟(@)(@)(@@) خفرت :(@)(@)(@@) أي نعم، وسأحضر إليك بنفسي في مخدعك الخصوصي، وأفهمك كل شيء، ودلوقت أستودعك الآلهه؛ لأني راجع المعبد، ولا تنسي أن تكوني بانتظاري غدا في منتصف النهار.(@)(@)(@@) الملكة :(@)(@)(@@) إذن سأنتظر لباكر، سأذهب الآن لمخدعي، ولا أخرج منه إلا إذا حضرت (تخرج) .(@)(@)(@@) خفرت :(@)(@)(@@) في حراسة الآلهة. مسكينة، ولكني خايف أقول لها ماتستطعش كتمان السر، وده شيء مش في مصلحتنا دلوقت، النهاية أما أروح المعبد وبكره لازم نتمم كل شيء بمشيئة الإله (يخرج) .(@)(@)(@@) سيتو (يدخل وبيده جواب) :(@)(@)(@@) يا ترى الأمير بتاعنا فين؟ أديني جبت له منها رد جوابه أهه، بس إياك يتهدي ويوافقها خلينا نخلص (ينظر في الجواب)(@)(@)(@@) يا ترى الجواب ده فيه إيه؟ ده تقيل قوي يظهر إنها كاتبة له فيه كلام كتير (ينظر)(@)(@)(@@) آه وآدي الراجل أبوها ومعاه واحد كاهن من كهنة فتاح من صبيان خفرت جاين على هنا، وبيتكلموا باهتمام قوي. ده لازم بيقول لتحوتحيس حاجة تخصنا أما استخبى هنا وأشوفهم حايقولوا علينا إيه (يختفي) .(@)(@)(@@) توتحيس (يدخل ومع رافحوتب) :(@)(@)(@@) هي أدحنا بقينا لوحدنا، ولاحدش هنا يشوفنا ولا يسمعنا زي ما انت عايز. قول لي بقى أخبارك إيه عند كهنة فتاح يا سيد رافحوتب.(@)(@)(@@) رافحوتب :(@)(@)(@@) إنت عارف يا قداسة الكاهن الأعظم، ولائي لك من يوم ما اتفقت معايا إني أكون جاسوس من قبلك على خفرت رئيس كهنة فتاح.(@)(@)(@@) توتحيس :(@)(@)(@@) أيوه عارف.(@)(@)(@@) رافحوتب :(@)(@)(@@) ومن يومها لدلوقت وأنا بوافيك بأخبار خفرت طازة بطازة؛ لأني من ضمن خدمة المعبد ويمكني معرفة كل ما يحصل فيه بسهولة.(@)(@)(@@) توتحيس :(@)(@)(@@) أي نعم، والمرة دي عندك إيه بقى؟(@)(@)(@@) رافحوتب :(@)(@)(@@) بخفرت وسيتو الحبشي والولد لنزور اللي معاه.(@)(@)(@@) سيتو (وهو مختبئ) :(@)(@)(@@) آدي اللي 