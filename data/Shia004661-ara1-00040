ms21	 بديار غربه زمزم ضعنا ابليل مسراه * أو لحد يهلنا الظعن باراه أو ولينا بگى والعين ترعاه * جسمه خضيب اولحد احذاه اولا من شفيج جاه واراه * بس الوحش بالليل ينعاه اويلاه يا روحي اويلاه * هيهات مثل احسين نلگاه للسيد عبد المنعم لو هلهلت والريح دايب * ومعلمه الكثر المصايب عليها جرت كل النوايب * تهتف بخوها والگرايب تگله الحرم ظلن غرايب * أو تسري بهن خوص الركايب PageV00P040(@)(@@) خاب الرجا الماچان خايب * شنهو الرجا واحسين غايب طوح الحادي والظعن شال * واتصارخت نسوان واطفال چي بصرتك خوي بلعيال * أو منهو اليعدل الحمل لومال غريبه أو معرف رچب الجمال * راسك براس الرمح ينشال امصابك يهدم روس الجبال ساق الظعن والنوق عجف * اوعيني تصدو الگلب يرجف أو لوني يبوسكنه انخطف * وانا مخدره يحسين معرف والدرب يا ابن امي چلف * وابنك على النا گه مچتف اومن ذوب گلبه العين تذرف * أو راسك ابراس اسنان مشرف مثل البدر والليل مسدف * وگلوبنا فوگه ترفرف يحسين يا تالي السلف يردونا عنك انشيل * واحنا حريم ابلا رياجيل چي بصرتك لوهود الليل * أو چفيل الحرم وجعان واعليل امگيد اوبس فنه العويل * يفطر الفاد أو ينحل الحيل تمنيت ابو الحسنين بدري * ويشوف دم احسين يجري أو حادي ضعنا گام يسري * مني اتمرمرت وانهتك ستري لا تعتذر وتگول مدري * بالسوط بويه انفصم ظهري PageV00P041(@)(@@) انا اشلون يا مظلوم صبري * اشوفك گطيع الراس مبري ابيا حال ما تدرون صرنه * سبايا ابستر الروس حرنه شمسنا اكسفت واظلم بدرنه * اومن هاي ما يجبر كسرنه ردنا نودعه اولا گدرنه * طردنا الشمر عنه اونهرنه منهو اليزتتنا البلدنه * محنا حرم واطفال عدنه مهي امناسبه نمشي وحدنا سمعت المنادي والصدر حن * يسكنه لعند احسين دمشن أو شدن احزام أو زين الطمن * نغسله أو نفصل له چفن أو نحفر گبر لحسين ندفن * ياهو المثل گلبي تمحن سمعت المنادي اوگمت ليه * لگيت الشمر يفتر عليه حرمه أو غريبه أو لگدر عليه * وجروح جسمه موجره بيه يحق لي العمر بالنوح اگضيه * اولو ضاق خلگي من يسليه سمعت 
ms22	 الفرس تصهل أو جيته * عليه الشمر يفتر لگيته لولي عزم بيدي حميته * مني جيت عد راسه أو نخيته أو شميت نحره اوودعيته * ابحال اليتامى اخبريته احسين من يستر ثنيته برضاك يورغم عليك * يجرني الشمر من بين ايديك PageV00P042(@)(@@) انا اصرخ ودير العين ليك * انا ادري ابحميتك ما تخليك اشوشيمتك ما ثورت بيك * خانن يخويه بيك رجليك معذوريل حزو اوريديك اناجيت للعركه أو ندهته * اوراعي المروه تعذر اخته لگيت الشمر ثاني ركبته * على صدر اخيي أو خزر گبته عيني العما اولاچان شفته * امخضب ابدمه اولا عرفته بنفسي يخوي احسين اداويك * وجيب الدوا يحسين واسجيك بلچن تطيب العلة البيك * وجعدك يبو سكنه وحاچيك وعد مصايبنا وبچيك * لون تفتدي بالروح لفديك اريد انشدچ يادار عنهم * اهلي حموله اشظل منهم گالت هلچ عني تعدوا * اولالي خبراي ارض مدوا يا دراهم والله لواطيچ * واحلف يمين الما اطب ليچ لمن يجي يادار راعيچ يا دارهم چنت زهيه * اوچانت قناديلچ مضيه اشو موحشه امسيتي عليه * لحگت علي الغاضرية اولا خلت امن اهلي تچيه * اشحال الذي فاجد وليه ما حيلة المهدوم فيه PageV00P043(@)(@@) ابچي اوسحي الدمع يا عين * على اهل الشيم سبعين واثنين وخوتي وعمامي غير الحسين * اوشبان من غير الجنين امسوا على الرمضا مطاعين * هذي جثثهم روسهم وين كلهم تفانوا بس نساوين * امنين اجتنا كربلا امنين يبات الگلب يحسين محموس * على البلخلا باتوا بلا روس گومي اوهلي كلهم اضروس * أو عمامي اليبذلون النفوس وخوي المشكر چسب ناموس * لگف جربته اوعنا على الشوس أو غدى ايدوس بذيال الدرع دوس * دگعد يبعد اهلي يمحروس يبوي الطفل للماي اخذته * بسهم العدا مذبوح جبته شنهو الذنب خويه العملته * والماي حاضر ما شربته لسانك على صدرك دلعته يبوي الطفل عني دغطيه * اولالي گلب يحسين اصدليه اشوفه ذبيح اوماد رجيله * لدري يبويه چنت اخليه خفت العطش يلحق عليه * أو گلتلك لعند الماي وديه اشوف الخفت منه طحت بيه للسيد ميرزا يوم النزلنه الغاضريات * قلبي اعلى اخوتي بالوجل بات PageV00P044(@)(@@) جتنا بني كوفان دفعات * رايات تترى باثر 
ms23	 رايات نزلوا يخويه اعلى المسنات * لزموا علينه ماي الفرات عباس مدعي اخيولها اشتات * حدسها أو تتعثر ابها مات لمن خلص علماي طبرات الخيل اجت لينه مغاوير * كلها مداريع أو مشاهير بالخيم بس نسوه مذاعير * شافو لمع ذيچ الغدادير فرن لخوهن ظنن ايجير * شافنه نايم مستحير من علته ما هو جدير * والعسكر الجاهن چثير اعلى الخيم كلها مستدير * لو بن سعد آمر بالمسير شال ابوكت حر الهجير * سج ابدرب كله عواثير والجرى اعلينا ابداما يصير في وصية الحسين (ع) لزينب (ع) اوصيچ يا زينب بالعيال * لوطوح الحادي بالجمال عينچ وحطيها امن الاطفال * تدريهم اربات الدلال أو عن الشمس يرد الهم اظلال * ونظري على السجاد لومال ادري عليل أو صار بيحال يحسين توصيني بالايتام * حرمه أو طحت ما بين ظلام اولالي عشيره اولا عمام * والنوق جابوها اللئام PageV00P045(@)(@@) ملهن وطا أو لابيهن ازمام * شباري الوگع يلي غفى أو نام اودرينه ليالي ايصير وايام * والدرب تدري ايريد له ازلام تباري الظعنه ورا أو جدام * ترضه يبو الشيمه يضرغام خواتك سبايه مشن للشام تمنيت ابوي اليوم يظهر * للغاضريه وياه الاشتر أو حمزه اويجي الطيار جعفر * أو سلمان والمقداد يحظر أو عمار يتلاهم وبوذر * أو عمامي تجي وين المشكر وبكربلا كلها تكور * والحرب ذيچ اساع يعمر يشوفون وحده احسين يفتر * أو صوبين بي حايط العسكر وخوته چتل واللي امطبر * أو عباس علعلقمي اموذر يلكدها ذيچ اساع حيدر * والاشتر يتبعه اعلى الاثر يخلون كوفان تطشر؟ * اوذيچ الرواية تذيه بالبر وشلون واحد بعد يقدر * لحسين يوصل ويتجسر لاچن اشبيدي على المقدر * امكون علينه بعالم الذر اخونا انچتل واحنا انتيسر * يا يوم اخوتى يوم اقشر تمنيت ابوي اليوم بالكون * أو حمزه أو جعفر بي يحضرون أو عمار والاشتر يجون * اوباحي بني هاشم يركبون PageV00P046(@)(@@) ومن المدينة ايليل يسرون * أو گبل الفجر بالطف يصبحون لحسين تالي السلف يحمون * أو عباس بين الگوم مرهون وحوته طبق نومه يونون * خلصوا عمامي وكل هلي اشلون خطاب للعباس (ع) عن لسان زينب (ع) بالخيام لمن 
ms24	 حاطت الخيل * كثر ويدها أو هضل الرياجيل وندهشت اطفال أو مداليل * والحرم صار الهن عويل زينب نخت ودموعها اتسيل * وين اخوتي أو قومي البهاليل يعباس يا عز الذليل * يابن والدي العسكر ثجيل أو للخيم چي ترضه يميل * وانت المشكر بالتهاويل بالسيف يمسدر اليعيل * اولو شافك اينس الجبيل يگلها يبت حامي الدخيل * لردها نكس بلشاشها اتشيل شوفي اشكثر منهم مچاثيل * عيناچ لا تبچي المداليل الجواب انا ادريك يوم الكون فتاك * اولا تگدر الفرسان تدناك انا امن المدينة جيت وياك * ومظلل اعليه ابذراك ترضه اصير ابوليت اعداك * واحنه المثل هل يوم ردناك تسلم أو كل احنه فداياك * واللي اهي ابذرك أو بجماك من تنسبي اشتعذر اهناك * امن اللوم معذور اوتعداك PageV00P047(@)(@@) في عتاب الحسين (ع) يحسين يا جعلة حمانه * أو ياسور عزنه أو ياذرانه انخاك لا عني اتوانه * يابن والدي العسكر بيانه قام وتحرك من مچانه * قرب للخيم چنه اوتدانه اوبن سعد باولهم لفانه * واحنه حرم محد اويانه انچان ما تنهض ترانه * منهم تصح النه مهانه أو يشيلون كل عزنه عدانه * خيف العدو بعدك ولانه والخيم فرهدها اوسبانه * بعدك هضم كثره علانه يبات القلب يحسين مهموم * والعين لجلك ما خذت نوم يا آية الواحد القيوم * بابن الصميده أو كنز العلوم يا گصوره اليفرث الصمصوم * يا موت فوق ارواحها يحوم حسافه يخو زينب أو چلثوم * تمسي على حگك چتل مظلوم وتموت عن الماي محروم * وين الصديج اليعتني اليوم ايحشم بني هاشم أو مخزوم * وهل المدينة أو مكه اتگوم للغاضريه تطوي الحزوم * ترى احسين علغبره شبع نوم العنده عشيره ايريدها اليوم يا طارشي خذلي وصيه * أو نواخي أو عتب لهل الحميه PageV00P048(@)(@@) واحچي الجرى بالغاضرية * أو هضم الذي صاير عليه عگب الخدر امشي سبيه * ليزيد ودوني هديه شنهو السبب ما اعتنوا ليه * بيهم مضلت ناغريه لنخوه أو لشيمه هاشميه * ينامون عن هذي الرزيه واحسين دمه عند اميه * اشبيدي هلي باچوا بديه يا طارشي دسرع بالكتاب * بالك تعن أو حث الرچاب للنجف واقصد داحي الباب * أو قله 
ms25	 الك مرسول بعتاب من زينب أو سكنه أو رباب * أو خبره احرگو كوفان الاطناب والاطفال ماخلو لها اثياب * أو بناتك يبويه عگب الحجاب راحن سبايه ابديرت اجناب * لو ناشدونه اشننطي اجواب ملچن عشيره انگول غياب * حسافه يروس العرب ينجاب على الذل لو يتوا اليوم الرگاب يا طارشي الحيدر تعناه * للغري الگبره وجف وانخاه وخبره بجميع الجرى أو شفناه * أو شفنا هضايم عگب عيناه أو لحسين گله اشلون تنساه * بالغاضرية أو لحد اوياه اوحيد أو صفق يسراه ابيمناه * وخوته چتل ومسطره احذاه أو نار العطش تلتهب بحشاه * واعلى الشرايع نازله اعداه والماي يمه أو لحد اسگاه * لمن گضى ظامي اويلاه PageV00P049(@)(@@) يا طارشي دنهض ابمكتوب * أو معاصب لبونه داحي البوب بالضيج ابو الحملات مندوب * سيف النبي أو جيدوم الحروب عن وجه دايم يحلي الكروب * من تصل گله اگعد يمنتوب تري احسين ظامي الچبد معطوب * عاري اولا خلوا عليه ثوب ترضه بعزيزك يضل مسلوب * أو زين العباد ابحبل مسحوب من كربلا الكوفان مجلوب * عادت زلم طالب أو مطلوب لا چن بناتك شلهن اذنوب * راحن سبايه أو گطعن ادروب والاطفال تشچي العطش وتلوب * عن هاي چان اتنام معتوب أو مثلك هظيمه ايصير مغلوب يا طارشي دوصل ابهمه * وخذ معصبي وياك زمه أو توصل لبوجاسم أو سلمه * اورج الرمح وانتحب يمه أو گله اعلى اخوك الخيل لمه * اوعج الطراد اعليه ظلمه ظامي انچتل والماي يمه * أو حال الطفل عنده تذمه گطع رگبته حرمله ابسهمه * أو گله ترى زينب تحشمه ظلت ابين الكفر حرمه * محمد يخويه هاي هضمه عتاب محمد بن الحنيفة محمد يخويه الله أو لحد * المثلك ثنيته اشلون تنسد أو بعد الحسن واحسين تنعد * سردال خيل اوكلها تشهد PageV00P050(@)(@@) بيك الك چم مشهد ابمشهد * يوديك چان اوبيك يضمد أو سريتك اهي البيها السعد * ولوياك بيك اتنومس اورد اشعا گك يخويه يا محمد * اوعن كربلا المثلك گعد اولا جدم احصانه أو عليه شد * أو دغرق ابليل الكربلا أو مد أو فزع لخوته أو سيفه امجرد * ما 
ms26	 خبروك احسين مفرد أو جيش اللفه العين الشمس سد * أو دون الخيم صار الهدد واحسين ينخه أو ماله احد * لو نك تشوفه من لكد أو عباس اخوه واياه من شد * وخوتي ابذلوا كل الجهد ابصولتهم الجيش انمرد * أو مچاتيلهم ما تنحصى ابعد اوما سلم غير اللي شرد * ما گصروا سووا لها حد لاچن اشبيدي اعلى الوعد * امن احسين ماخوذ العهد ينچتل بالطف واعده الجد * أو على الصار لا تنشد بعد الجواب عن لسان محمد بن الحنفية يگلها يزينب حق تعتبين * علي أو سنيح اوساد تدرين انا اشلون اجف عن نصرة احسين * مهو عزالي أو عيني اليمين أو شيخ العشيره اوبيه مزهرين * أو سيد جميع الهاشميين أو عميد اعلى كل الطالبيين * وخوتي علي ما هم رخصين حزام الظهر كلهم عزيزين * يا ذلتي صاروا بعيدين PageV00P051(@)(@@) يحگلي يخوتي لسكن البيد * واصبغ اهدومي اولا البس اجديد ونوحن على خوتي المحاميد * بالكون يلكلهم صناديد واللي يگصدوهم مناجيد * يا هو امن اخوتي موعميد عباس يلزلزله امن ارعيد * والگوم بس شافته من ابعيد راياتهم راحت تماريد * ترضى ابخواتك يسر ليزيد أو يمشن ابهل حر الشديد * والحرار تملكها العبيد معذور يلمالك بگت ايد * اوطر هامتك عامود الحديد في حق علي الاكبر حس ضغيره وصياح گبر * يقولون طب للكون الكبر حطبها اودعاها اذياه بالبر * نصى المعركة أو قوم العسكر أو منها اشكثر فرسان كنطر * حر أو على الصيده انحدر تفر أو عليها ايحوم ونشر * يا زلزله اتطر الصخر طر اويلاه غوجك من عثر * ورداك بموسط العسكر اوچلوا عليك اولا حضر * ابوك أو لحق شافك امطبر أو ظهره انخنى اعليك أو تهشر * أو للخيم شالك يا غضنفر أو ليلى اطلعت بالخدر تعثر * أو صاحت ابصوت الله واكبر يحسين وين ابني تگنطر * اوحيد اوحاتفني الدهر في ليلة (الله أو لحد راح الكبر) الحادي عشر PageV00P052(@)(@@) هل ليله قشره اشلون ليله * كل اخوتي مست چتيله اولا ظل ولي اللي نشتچيله * ابن سعد آمر وجت خيله مغاوير واسربها ثجيله * ما تنعرف من كل جبيله 
ms27	 أو نطع العليه نايم عليله * جره النغل منه ابحيله تمنيت حيدر حي وجيله * اعلى كوفان چي ذبحوا سليله يعباس منته اللي جبتني * بيدك يخويه ركبتني طول الدرب ما فارگتني * بس ما رحت عني أو عفتني عگبك بني ميه ولتني * خذوني يسيره اولا شفقتني دگعد يخويه أو شوف متني * ترى اسياط زجر ورمتني اويلاه يوم السيبتني يحسين اخبرك جابوا البل * أو ركبنه يخويه رچبة الذل والاطفال طول الدرب تعول * تگلي يعمه انريد منزل نگعد اسويعه ابكاسر الظل * ترى ارواحنا للحر متحمل گلي لحادينه يگيل * لمن شمسها اتطيح وتذل گلت أو علي غضبوا الكل * شتمني الشمر ويگول منزل ونريد للكوفه نصل * اكظمت غنضي أو دمعتي اتهل يحسين جاب الحادي الجمال * ناوي يرچب اعليها العيال PageV00P053(@)(@@) وتلوع گامت كل الاطفال * من شدوا ايديهم بالجبال وابنك علي جابوه بيحال * والمرض منه نال ما نال گالوا عليل اشلون ينشال * يوينچتل يوگيد بحبال چتفوه للنا گه أو دما سال * والظهر سج بينا الجمال واحنه حرم من غير رجال يحادي الظعن لا تحدي يمكدر * لاوين ناوي والوگت حر وخافن على السجاد يفغر * واطفالنه تبچي أو تضغور بلوعون وام چلثوم تشغر * صدت اولن احسين بالحر أو شيبه ابدما نحره تعفر * أو صدره ابحوافرها تكسر صدت لعند الساچن البر * تگله شريدتنه تيسر بالجامعة والگيد ينجر * اوخوله لعند النوق ثور هزل وخافنها تعثر * والشام دربه درب اگشر أو على رچبة المهزول مقدر * أو دمعي على الخدين حدر يحسين تدري الحادي من سج * باي ساعه راد السير واحوج شال ابوكت حر الشمس وج * واطفالك اعلى الماي تلهج المچتوف منهم والذي هج * أو خواتك سترهن صاير العج سبايه اعلى عجف انياق تعرج * ترضى العدو اعليها ايتفرج وهل البلد كلها تورج * ويلاه الهضمي اجبال ترتج PageV00P054(@)(@@) يحسين تدري من خذونه * على اجمال هزل ركبونه أو بحبال خشنه چتفونه * نشچي التعب ما يرحمونه للكوفه حين الوصلونه * ابن ازياد آمر واصعدونه القصر الاماره وگفونه * بالمجلس اگباله اعرضونه اعلى چتله أو لواحد وقف دونه * من حين قاموا يسحبونه 
ms28	 صاحن خواته اشتطلبونه * دخلوا الشريدة قطعتونه اشصار اباهالينه أو نسونه * ينامون عن ثارات اخونه رچبتني يخويه اشلون رچبه * على ناقة عجفه أو صعبه أو طول الدرب عيني امر به * أو بس دمعتي اعلى الخد مسچبه أو للشام طبتي اشلون طبه * شفت كل اهاليها مطربه أو بقلوبهم ملنا امحبه * اوراسك يزيد آمر بنصبه أو بالعود كل ساعه يضربه * ويقول اخذنا ابثار عتبه يحسين للشام امن اجينه * كلها اطلعت تبحر علينه أو بالرمح راسك شايلينه * وابنك علي ما شره عينه يون أو شعب قلبي ابونينه * اولا طارش يصل المدينة يخبر هلي بالمر علينه * يقلهم لهلنا احنه انسبينه أو ثور يزيد ايريد دينه * استافه أو چتل منكم العينه نمتم حسافه احسين وينه PageV00P055(@)(@@) گلي بعد يحسين شلها * بس دمعتي ظليت اهلها يزيد النوى اعليها فعلها * مثل عملته محد عملها دنهض يحيدر واگعد لها * هيل الترب هذا محلها مظنيت لسا يصبر لها في رثاء العباس عليه السلام لو هلهلت عد زايد الباس * اخوها الشفيه الليث عباس تنخه اوعدها فرع الراس * وافرغ عليه الدرع والطاس على الگوم صول شبه جرناس * ولاها وخمد منها الانفاس وبظهر غوجه اعلى الجثث داس * اويلي عليه انضرب علراس واحسين ظل مهبط الراس * ويگول مني راح عباس يحسين تدري ليك من جيت * امن الشام ولگبرك تعنيت واقعدت عد راسك بچيت * أو ندهتك يبو الشيمه أو تنخيت ما جاوبتني وعلي نبيت يمهر احسين وين احسينا طاح * بعد بيه روح يو بسيوفها راح يمهر احسين دليني على احسين * عزيز الروح صارت وگعته وين هل عسكر عليمن فزع صوبين * واسمع هضل بالميدان وصياح علامك يا مهر تسحت بالصروع * يمكدروين عفت احسين مشلوع PageV00P056(@)(@@) تتفازع عليمن ذيچ الفزوع * واسمع بالسما جبريلها صاح بچا أو دون الخيم كثر صهيله * أو قامت تعول اعياله العويله فرن صارخات اليم عليله * ينوحن والعليل النوحهن ناح يقللها يعمه احچيلي اشصار * خواتي امن المخيم غدت طشار تقله انذبح عزنه واجو النار * انجيمنه أو حرم كلنا مالنا اجناح يحيدر بالخيم شبو النيران * مثل سرب 
ms29	 الگطافرت النسوان يحيدر بالمخيم شبو النار * اوراحت كل بناتك شتت طشار تصيح الغوث وين احسينا صار * لگنه يعالج ابحومة الميدان لگنه يلوج ويعالج ابروحه * يون واللي مچيداته اجروحه دون الشمس وگفن لا تلوحه * يفين والتهفي ابطرف الردان بچن عنده أو عليه نصبن مناحه * أو زينب تصفج اعلى الوجه راحه بطل حيلي متت من غير راحه * فوق القاع ظامي الچبد عطشان يبعد اهلي اشتهيس قول يحسين * أو دليني اصواب الچايدك وين يخويه امبنين جتني كربلا امنين * عسى ابعيد البلا ولية العدوان عسى ابعيد البلا بالقاع ممدود * تعالج بالشمس وبروحك اتجود حسافه اتموت ظامي الچبد ممرود * أو مركز صرت للنشاب والزان يخويه اگعد خواتك دايره اعليك * اومن خوف العساكر فاره ليك PageV00P057(@)(@@) يخويه بكترك اسكينه تحاچيك * تگلك ترضه يسبوني العدوان يخويه اشلون ترضه امشي يسيره * تكلفني يخويه ابهل جريره عگب هل نايبه الجتني چبيره اباري اعيالك اوها كثر رضعان لبعضهم ما يفيد نوحي ولا ابچاي * عگب الشهيد الما شرب ماي انا ابچي وسكنه تزيد لبچاي * وانعى تساعدني على انعاي دنهض يبو الشيمه وتعال * وانظر بناتك بين الانذال وابنك غدا بين الرمال * ويمناه مگطوعه والشمال خذونا يسارى فوق الاجمال * گلبي احترق والهضهم چتال ودمعي على الوجنات سال معذور يالنايم بالطفوف * مگطوع راسك والچفوف دگعد من منامك وشوف * مني مسلبه والگلب ملهوف ودمعي على الوجنات مذروف * واعلينا بالحبل مچتوف لودي لعد حيدر مكاتيب * وابچي اوكثر بالمعاتيب من يوم فارگني الحبيب * دمعي على الوجنه سكيب وچبدي كثر بيه اللهيب * دنوحي يسكنه اعلى الغريب PageV00P058(@)(@@) وچلثوم كثري بالنحيب * علي بدم نحره خضيب وجسمه على الرمضا تريب * وعگبه مشيت بيسر تغريب وممشي الحرم ويا الغرب عيب يا شبان بالله لا تونون * وبونينكم گلبي تگطعون تهدون حيلي من تلوجون * يا ثمرة فوادي متحچون ما ادري ياهل گلبي اشتر دون * حسرات عا الدنيا تجرون وعيونكم ليها تديرون * تشعبون گلي من تونون يا مغسل الشبان بهداي * بهدا دصب عليهم الماي ترى ونينهم گطع احشاي * وخابت ظنوني وخاب رجواي للسيد حسين بن السيد 
ms30	 طاهر يحادي الظعن گلي وين تردون * على جثة ولينه ما تمرون يحادي الظعن ما تشفج علينه * وتمر بينا على عزنا اوولينه يمه تگعد اسويعه سكينه * تشمه وتلثم جروحه وتشيلون مر بينه نودع حسين ساعه * يسر گلبي ويرد روحي وداعه مهو حسين الشعب گلبي وراعه * وخلي الگب طول الدهر محزون يخويه البيك حاتفني زماني * ومشاعني وبالذلة رماني ولا واحد عگب عينك حماني * بس اطفالكم يمي يلوعون PageV00P059(@)(@@) ما تدري يخويه اشلون خالي * وعلى راس الرمح راسك گبالي كلمن شاف ذل حالي بچالي * عدوانك عليه غد وايبچون يخويه بلخيم شبت النيران * يخويه من الهضم فرت النسوان يخويه ريت يومك چان لاچان * بيه الشمس غابت واظلم الكون حرايركم غدت يا ابن البهاليل * سبايا تركب النوق المهازيل من يبرى الظعن لو ساق بالليل * ومن يرچب اطفالك من يطيحون اشلون امشي وخلي حسين وحده * طريح اوبايس من العطش چبده عسن خدي معفر دون خده * وگلبي دون گلبه چان مطعون بنفسي حسين خويه اصل يمك * واصبغ شعر راسي بفيض دمك چيف اصبر وشوفن فوق جسمك * تجول الخيل وبراسك يطوفون وحق راسك يعگلي ونور عيني * وطول الدهر ما يفتر ونيني چيف اتلو مني من اعمي اعيوني * على اهلي المشوعني أو ضيعوني ولا واحد عگبهم وگف دوني * ومن جوني العداو گاموا يشيلون تمت(@@) PageV00P060(@)(@)(@)(@@)(@@)(@@)(@@)(@@)ENDNOTES(@@) 
ms31	