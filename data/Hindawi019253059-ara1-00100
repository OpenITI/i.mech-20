ms81	 ) :(@)(@)(@@) مفيش، كلهم ولله الحمد صحاح وسلام أربعة وعشرين قيراط.(@)(@)(@@) السيد :(@)(@)(@@) خلاص، حلها بسيط، موت واحد وهاته.(@)(@)(@@) فرفور :(@)(@)(@@) أموت واحد؟ يكنشي الراجل ده اتجنن، بقى أموت واحد عشان ندفنه بخمسين قرش!(@)(@)(@@) السيد :(@)(@)(@@) وبأقل من كده كمان، ولو حصلت أموتك انت حاموتك، إحنا عايزين فلوس، عايزين شغل، يا تموت واحد وتجيبه، يا حاموتك انت.(@)(@)(@@) فرفور :(@)(@)(@@) بقى كده؟(@)(@)(@@) السيد :(@)(@)(@@) كده.(@)(@)(@@) فرفور :(@)(@)(@@) جد يعني؟(@)(@)(@@) السيد :(@)(@)(@@) جد.(@)(@)(@@) فرفور :(@)(@)(@@) مافيناش م الهزار؟(@)(@)(@@) السيد :(@)(@)(@@) بقول لك جد يعني جد.(@)(@)(@@) فرفور :(@)(@)(@@) يخرب بيتك دا باينه ناوي يعملها، لا يا عم، أنا أموت لك واحد أحسن. (صوت من الصالة ينادي: ياللي عايز يموت واحد، يا جدعان يا قتالين القتلة، واحد عايز يموت، حدش له نفس ...)(@)(@)(@@) السيد :(@)(@)(@@) إيه ده يا فرفور؟(@)(@)(@@) فرفور :(@)(@)(@@) والله ما أنا عارف، باينه واحد سارح بروحه.(@)(@)(@@) السيد :(@)(@)(@@) أهو ده عز الطلب، اندهله.(@)(@)(@@) فرفور :(@)(@)(@@) اسمع يا عم، يا عم ياللي بيدور على موتة.(@)(@)(@@) الرجل :(@)(@)(@@) أيوه، حد بينده علي؟(@)(@)(@@) فرفور :(@)(@)(@@) داحنا صوتنا اتنبح، اطلع.(@)(@)(@@) الرجل :(@)(@)(@@) فين، إنت فين؟(@)(@)(@@) فرفور :(@)(@)(@@) في تالت دور.(@)(@)(@@) الرجل :(@)(@)(@@) ما هو اسمح لي بقى ما تطلعنيش لغاية عندك وتنزلني، أنا م الصبح طالع نازل لغاية ما رجلي دابت، إن كان في نيتك تموت صحيح آجي، مش في نيتك دنيا الله واسعة.(@)(@)(@@) فرفور :(@)(@)(@@) دا ماله رزل كده ليه، لا يا عم، النية، موجودة، اطلع.(@)(@)(@@) الرجل :(@)(@)(@@) آديني طلعت ياللا وحياتك أنا مستعجل ما عنديش وقت، تحب أموت لك فين؟ هنا ولا أقعد ع الكرسي ده، ولا أنام ع الأرض؟(@)(@)(@@) فرفور :(@)(@)(@@) دهدي، ما على مهلك شوية.(@)(@)(@@) الرجل :(@)(@)(@@) باقول لك مستعجل، سلاحك جاهز، عندك طبنجة ولا بتحب السكاكين في الحالات دي؟(@)(@)(@@) فرفور :(@)(@)(@@) إيه ده، إيه ده، على مهلك شوية.(@)(@)(@@) الرجل :(@)(@)(@@) ما هو أنا ماحبش شغل التمحيك ده، ناوي تموت ولا مش ناوي؟(@)(@)(@@) فرفور :(@)(@)(@@) ناوي.(@)(@)(@@) الرجل :(@)(@)(@@) ومستني إيه؟(@)(@)(@@) السيد :(@)(@)(@@) الله، مالك يا راجل ملهوف على إيه، هو خلاص، هي الدنيا طارت، بالراحة، بالتفاهم.(@)(@)(@@) الرجل :(@)(@)(@@) عايز نتفاهم في إيه؟(@)(@)(@@) السيد :(@)(@)(@@) دي حاجة تجنن يا هوه، إنت إيه يا راجل، عايز 
ms82	 تنتحر ولا إيه؟(@)(@)(@@) الرجل :(@)(@)(@@) أنتحر، مين قال كده؟(@)(@)(@@) السيد :(@)(@)(@@) أمال جاي عايز تموت بسرعة البرق كده ليه؟(@)(@)(@@) الرجل :(@)(@)(@@) الله، وفيها إيه دي، أنا قلبي حامي كده، ولما يكون قدامي شغلة ما أستريحش إلا أما أخلصها.(@)(@)(@@) السيد :(@)(@)(@@) قلبك حامي ع الشغل، إنما ده مش شغل ده مش هزار، ده موت.(@)(@)(@@) الرجل :(@)(@)(@@) ده موت عندك انت، إنما عندي أنا ده شغل.(@)(@)(@@) السيد :(@)(@)(@@) شغل؟(@)(@)(@@) الرجل :(@)(@)(@@) أيوه مش عاجبك؟(@)(@)(@@) السيد :(@)(@)(@@) المسألة مش عاجبني ولا مش عاجبك، المسألة أنا عمري ما سمعت عن شغلة بالشكل ده.(@)(@)(@@) فرفور :(@)(@)(@@) ولا أنا والله وأعدم حبابي عيني.(@)(@)(@@) الرجل :(@)(@)(@@) جايز، إنما أنا شغلي كده.(@)(@)(@@) السيد :(@)(@)(@@) شغلك إنك تموت.(@)(@)(@@) الرجل :(@)(@)(@@) أيوه.(@)(@)(@@) السيد :(@)(@)(@@) عجايب، ودي شغلة إيه دي، حد يرضى يشتغلها.(@)(@)(@@) الرجل :(@)(@)(@@) مليون واحد، ده دكنهار الراجل اللي بنشتغل عنده أعلن أنه عايز موظفين قدم له ييجي ألف واحد وبوسايط كمان.(@)(@)(@@) السيد :(@)(@)(@@) اللي بتشتغلوا عنده.(@)(@)(@@) الرجل :(@)(@)(@@) أصل احنا لامؤاخذة شوية ناس كده بنشتغل عند واحد عليه يأكلنا ويشربنا، وهو لو شوية ناس كده معاديينه، فكل أما ييجوا يموتوه يبعت واحد مننا يموت بداله.(@)(@)(@@) السيد :(@)(@)(@@) والشغل إيه، ماشي كويس يعني.(@)(@)(@@) الرجل :(@)(@)(@@) زي الزفت بعيد عنك، يوم فيه وألف مفيش.(@)(@)(@@) السيد :(@)(@)(@@) لا لا، دي حاجة بايخة فعلا، وليه كده؟(@)(@)(@@) الرجل :(@)(@)(@@) حسب قانون العرض والطلب. احنا كتير، واللي عايزين يموتوا قليلين، تصدق بالله يابن الناس، العيشة بقت نيلة أوي، كلهم بقوا يخافوا يموتوا دلوقتي، اللي يلجأ للمحاكم واللي يجري على مجلس الأمن، بقت زفت لما الواحد قرف.(@)(@)(@@) السيد :(@)(@)(@@) إنت كمان قرفان؟(@)(@)(@@) الرجل :(@)(@)(@@) قرفان أوي، ده أنا من قرفي استقلت.(@)(@)(@@) السيد :(@)(@)(@@) وعشان إيه استقلت؟(@)(@)(@@) الرجل :(@)(@)(@@) أشتغل حر، مش كده، الله، مفيش أحسن م الشغل الحر.(@)(@)(@@) السيد :(@)(@)(@@) حر ازاي؟(@)(@)(@@) الرجل :(@)(@)(@@) يعني أمشي أعرض نفسي كده وألقح جتتي ومين عراف، يمكن يضرب الحظ وألاقي اللي يخلص علي.(@)(@)(@@) السيد :(@)(@)(@@) أما حكاية صحيح دا اللي يشتغل تربي ياما يشوف.(@)(@)(@@) الرجل :(@)(@)(@@) ولا حكاية ولا حاجة، هو احنا بدعة يعني، ولا يعني علشان ما أنا راجل سارح ببضاعة على قد حالي، ما 
ms83	 احنا لينا زملا بيسموهم الفرقة الأجنبية ولا المرتزقة ولا ما عرفش إيه، ولا يعني عشان دكهم خواجات واحنا ولاد عرب.(@)(@)(@@) السيد :(@)(@)(@@) بس اسمحلي يعني، مع احترامي لرأيك، أنا شخصيا، لا يمكن أقبل أشتغل الشغلانة دي.(@)(@)(@@) الرجل :(@)(@)(@@) وليه بقى؟(@)(@)(@@) السيد :(@)(@)(@@) ودي شغلة دي، دا انتحار، حد يشتغل طالب موت كده لله في لله.(@)(@)(@@) الرجل :(@)(@)(@@) غلطان، دي أحسن شغلة، شغلة تشتغلها مرة واحدة في حياتك وخلاص، مش كل يوم تقعد تشتغل نفس الشغلة والآخر برضه تموت، أنا عايز أروح اسكندرية وانت عايز تروح، أنا أحب أغمض عيني وأفتحها ألاقي نفسي هناك، إنت بقى عايز تركب جمل، موت يا جمل بقى على بال ما تحصل الرست.(@)(@)(@@) السيد :(@)(@)(@@) اوعى تكون جاي كده عايز تروح اسكندرية من نواحي العباسية كده؟(@)(@)(@@) الرجل :(@)(@)(@@) أنا؟ والله باينك انت اللي من هناك، طب المجنون فينا انهون، اللي يروح اسكندرية بجمل ولا بطيارة؟ اسمع بقى يا سيدنا، أنا مش فاضي لك، وأنا راجل ماحبش كتر الكلام، أنا رقبتي أهه تحت أمرك، وروحي أهه اتفضل خدها وياللا شد حيلك.(@)(@)(@@) السيد :(@)(@)(@@) طب والأجرة، الأجرة يا حضرة، نديها لمين؟(@)(@)(@@) الرجل :(@)(@)(@@) ما تعكرشي دمك وانت قاعد مطرحك بكرة ولا بعد بكرة مراتي حتجيلك ومعاها حكم بالأجرة.(@)(@)(@@) السيد :(@)(@)(@@) أما دي حاجة تجنن صحيح، وافرض ما صدقنيش وحبسوني؟(@)(@)(@@) الرجل :(@)(@)(@@) تبقى كرديا ومعرفتش تتصرف كويس.(@)(@)(@@) فرفور :(@)(@)(@@) يا سيدي ما بلاش الشغلانة دي.(@)(@)(@@) السيد :(@)(@)(@@) اخرس انت، دي مواضيع مش بتاعة فرافير زيك، (ثم للرجل)(@)(@)(@@) طب خلاص، أنا عارف حاتصرف ازاي.(@)(@)(@@) الرجل :(@)(@)(@@) رقبتي أهه.(@)(@)(@@) السيد :(@)(@)(@@) أهو جه دورك بقى يا فرفور دلوقتي تشوف شغلك. سامع، رقبته أهه.(@)(@)(@@) فرفور :(@)(@)(@@) وأنا مالي.(@)(@)(@@) السيد :(@)(@)(@@) أمال مين اللي حيشتغل لي؟(@)(@)(@@) فرفور :(@)(@)(@@) حقه كله إلا الشغل ده، أنا يا عم راجل فرفور ماليش في الحاجات دي.(@)(@)(@@) السيد :(@)(@)(@@) يا فرفور زي ما قلت لك م الصبح، يا حتموته يا حاموتك، مفيش داعي للعصلجة دي.(@)(@)(@@) فرفور :(@)(@)(@@) لأ، في دي أعصلج للصبح واللي معاك اعمله، تجيب لي مؤلف مخرج ما أقتلشي أبدا يا نهار اسود.(@)(@)(@@) السيد :(@)(@)(@@) إنت 
ms84	 حر، يا حضرة المؤلف، يا أعظم مؤلف، فرفور حرن تاني.(@)(@)(@@) صوت المؤلف (من الخارج) :(@)(@)(@@) إنت بتتحداني يا فرفور، دانا أنسف بك الأرض، دا أنا أحرقك، أنا حابعت لك الفتوات (ويظهر شبح العملاقين قريبا من الباب) .(@)(@)(@@) فرفور (يردد النظر بين الشبحين والسيد والرجل المصعر رقبته للقطع) :(@)(@)(@@) يا ناس.(@)(@)(@@) السيد :(@)(@)(@@) هيه.(@)(@)(@@) فرفور :(@)(@)(@@) ح نعمل إيه بس؟(@)(@)(@@) الرجل :(@)(@)(@@) ما تخلصونا بقى، دا مش أكل عيش ده اللي حيحوجنا للقرف ده كله.(@)(@)(@@) السيد :(@)(@)(@@) يا ولد يا فرفور يا ولد، شوف شغلك (ويشير بيده علامة أنه يجب أن يقتل الرجل) .(@)(@)(@@) فرفور :(@)(@)(@@) الأمر لله والمؤلف، حاضر، بس أموته ازاي بس يا ناس. أموتك ازاي يا عم، هو ماله عامل كده ليه، إنت بتدور على شلن واقع منك ولا إيه؟! حاموته ازاي يا سيد؟(@)(@)(@@) السيد :(@)(@)(@@) بالفاس دي.(@)(@)(@@) فرفور :(@)(@)(@@) بس دي بتاعة الفحر وأكل العيش.(@)(@)(@@) السيد :(@)(@)(@@) ما هو ده برضه أكل عيش.(@)(@)(@@) فرفور :(@)(@)(@@) يا ناس حرام، يعني الواحد يفحر له رقبة راجل كده ع الصبح أمرنا إلى الله، هيه (يرفع الفأس ويحاول إنزالها على رقبة الرجل ولكنه يرتجف بشدة ويعدل عن المحاولة) .(@)(@)(@@) السيد :(@)(@)(@@) خليك شجاع يا ولد واضرب.(@)(@)(@@) فرفور :(@)(@)(@@) ما تخليك أشجع وتضرب انت.(@)(@)(@@) السيد :(@)(@)(@@) اكرهه واضرب.(@)(@)(@@) فرفور :(@)(@)(@@) أكرهه على إيه بس يا ناس؟ هو عمل لي حاجة؟ هه، يا عم أنا بكرهك، أنا ما باطيقكش، انت فاقع مرارتي هيه (يرفع الفأس ولكنها ترتجف في يده) .(@)(@)(@@) السيد :(@)(@)(@@) لا، لا، لا، مش كده، لازم تكرهه أكتر، دا عدوك، دا ضد أكل عيشك.(@)(@)(@@) فرفور :(@)(@)(@@) هو أكل عيشي ولا ضده الواحد يصدق إيه ولا إيه، إنت يا جدع عدوي، وأبوك عدو أبويا، وجدك عدو جدي، أنا حانتقم منك (يرفع الفأس فترتعش فتنتاب السيد موجة سخط شديدة ويندفع ناحيته يتناول منه الفأس ويدفعه بعيدا) .(@)(@)(@@) السيد :(@)(@)(@@) أصل الفرافير اللي زيك عبيد جبنا، ودي عايزة سيد عشان يعملها، اوعى كده جتك البله.(@)(@)(@@) الرجل :(@)(@)(@@) ما تخلصونا بقى وتموتونا، يا الواحد يروح يدور له على موتة تانية عطلتونا.(@)(@)(@@) السيد :(@)(@)(@@) اسمع يا جدع، أنا حاسهلها عليك، لا 
ms85	 فاس ولا حاجة، أنا حاخنقك ومش عايز سريخ ولا استغاثة ولا أي صوت، ماذا وإلا، ما موتكش.(@)(@)(@@) الرجل :(@)(@)(@@) ما تخافشي، ليك علي أموت وعلى فمي ابتسامة ساحرة.(@)(@)(@@) السيد :(@)(@)(@@) غمض عينك دول أصل فيهم نظرة كده مش عجباني.(@)(@)(@@) الرجل :(@)(@)(@@) وآدي عينيه.(@)(@)(@@) السيد :(@)(@)(@@) هيه، توكلنا على الله (يقترب بيديه من رقبة الرجل) .(@)(@)(@@) فرفور :(@)(@)(@@) ارفع إيدك.(@)(@)(@@) السيد (ملتفتا في ذعر) :(@)(@)(@@) إيه دا يا ولد خوفتني، فيه إيه؟(@)(@)(@@) فرفور :(@)(@)(@@) بقى تخاف مني ومش خايف م اللي انت بتعمله ده، مش حرام عليك تموته كده من غير ما تكبر عليه، إنت مش مؤمن يا أخي؟(@)(@)(@@) السيد :(@)(@)(@@) أيوه صحيح عندك حق، نسيت، الله أكبر عليك، هيه (ينقض بيديه على الرجل) .(@)(@)(@@) فرفور (رائحا غاديا في حالة هياج هستيري وذعر وانبساط) :(@)(@)(@@) يا قابيل، لماذا تقتل أخاك؟ الخطيئة الأولى، ارحموا من في الأرض يرحمكم من في السماء.(@)(@)(@@) السيد :(@)(@)(@@) وله، إن ما سكتش حاموتك الأول، ياللا امشي من هنا (ثم يعود للإطباق على الرجل) .(@)(@)(@@) فرفور :(@)(@)(@@) يا ناس، يا عالم، يا إنسانية، يا بشر، ما عندكوش دم، الحقوا يا اخوانا، قاعدين تتفرجوا على أخوكو في الإنسانية والجدع دا بيقتلوا، فين القيم، فين العدالة، فين القانون؟(@)(@)(@@) السيد (يندفع ناحيته فاتحا قبضتيه) :(@)(@)(@@) طب استنى بقى.(@)(@)(@@) فرفور (ينطلق جاريا ومبتعدا) :(@)(@)(@@) الحقونا، الراجل اتوحش.(@)(@)(@@) الرجل (بتذمر شديد) :(@)(@)(@@) دا مش أكل عيش ده، الله يلعن أبو العمل الحر، الجماعة الهواه دول متعبين أوي، كنت رحت لواحد محترف وزمانا خلصنا، ما تخلصونا.(@)(@)(@@) السيد :(@)(@)(@@) حنخلصك ونخلص عليك (يطبق على عنقه، ويعقب هذا مشهد صامت بحيث كلما هم السيد بخنق الرجل تصدر عن فرفور كلمة مثل: «ارجع، يا درس، أو الله حي، الله حي، أو يا بوليس، ويا سيدي عبد الرحيم يا قناوي.» وهو يقول هذا وهو يدور حول السيد المطبق على عنق الرجل، ثم يحدق في وجه الرجل مرة فيجد أن لسانه قد تدلى وجحظت عيناه) .(@)(@)(@@) فرفور :(@)(@)(@@) يا نهار منيل، دا قتله جد، امسكوه، قتال القتلة، اقبضوا عليه.(@)(@)(@@) السيد (مقتربا ناحيته وقد أنام الرجل على الأرض وهو لا 
ms86	 يزال في لحظة جنون القتل) :(@)(@)(@@) ح تسكت والا ...(@)(@)(@@) فرفور :(@)(@)(@@) أنا ساكت أهه، أنا مش حانطق، أنا حافضل ساكت على طول، وإذا تكلمت بعد كده حاتكلم وأنا ساكت، يا نهار اسود بقى تقتله كده عيني عينك وعلى رءوس الأشهاد، (حين يرمقه السيد بنفس النظرة)(@)(@)(@@) هس، أنا سكت خلاص كله يسكت لحسن دا الشر باين في عينيه وانسعر خلاص.(@)(@)(@@) السيد (وقد انتهت الموجة) :(@)(@)(@@) اسمع يا وله يا فرفور يا وله. (فرفور لا يرد.)(@)(@)(@@) السيد :(@)(@)(@@) يا ولد يا فرفور.(@)(@)(@@) فرفور :(@)(@)(@@) أنا ساكت.(@)(@)(@@) السيد :(@)(@)(@@) اتكلم.(@)(@)(@@) فرفور :(@)(@)(@@) أنا مالي، أنا سكت وخلاص.(@)(@)(@@) السيد (في غضب) :(@)(@)(@@) ح ترد وإلا ...(@)(@)(@@) فرفور :(@)(@)(@@) أرد وبلاش إلا دي إلا ...(@)(@)(@@) السيد :(@)(@)(@@) اسمع يا وله.(@)(@)(@@) فرفور :(@)(@)(@@) نعم يا سيد.(@)(@)(@@) السيد :(@)(@)(@@) ادفن الراجل ده.(@)(@)(@@) فرفور :(@)(@)(@@) أنا مالي، اللي موته يدفنه.(@)(@)(@@) السيد :(@)(@)(@@) يا تدفنه يا أدفنك.(@)(@)(@@) فرفور :(@)(@)(@@) طب ما تدفنه أسهل، (ثم حين يلمح نظرات السيد وقد بدأت تتغير)(@)(@)(@@) وعلى العموم أنا ما يخلصنيش تعبك، ادفنه هيه (يفحر للرجل ويدفنه) .(@)(@)(@@) السيد :(@)(@)(@@) دفنته خلاص؟(@)(@)(@@) فرفور :(@)(@)(@@) وخليت الملايكة تحاسبه وتطلعه محقوق كمان.(@)(@)(@@) السيد :(@)(@)(@@) برافو عليك، أهو كده الفرافير ولا بلاش، بس أنا زعلان يا وله يا فرفور يا وله.(@)(@)(@@) فرفور :(@)(@)(@@) زعلان مني؟ حقه.(@)(@)(@@) السيد (في غضب) :(@)(@)(@@) مش منك من نفسي، (ثم مغيرا لهجته)(@)(@)(@@) ضميري يا ولد بيأنبني.(@)(@)(@@) فرفور :(@)(@)(@@) وانت يا سيد عندك حاجات م اللي بتأنب دي؟(@)(@)(@@) السيد :(@)(@)(@@) وحساسة أوي يا ولد، أعمل إيه؟(@)(@)(@@) فرفور :(@)(@)(@@) خد شربة.(@)(@)(@@) السيد :(@)(@)(@@) أنا بتكلم جد يا ولد ما بهزرش، على العموم خد الخمسين قرش دي أجرة الراجل دي إديهالهم في البيت يجيبوا بيها خضار ولحمة.(@)(@)(@@) فرفور :(@)(@)(@@) ونجيب لحمة من بره ليه، ما احنا لسه دابحين عجل أهه بدمه، (السيد يناول فرفور ورقة ويأخذها ويذهب بها ناحية الباب ويعطيها للهواء)(@)(@)(@@) خدوا كلوا لحمة، بس اوعوا تكون بايتة، (ثم يعود إلى سيده ليجده لا يزال في حالة الأسى)(@)(@)(@@) ازيك دلوقتي يا سيد؟ لسه الضمير بينقح عليك برضه؟(@)(@)(@@) السيد :(@)(@)(@@) لسه يا فرفور.(@)(@)(@@) فرفور :(@)(@)(@@) لو كنت خدت شربة زي ما قلت لك كان ... إنما 
ms87	 دلوقتي حتعمل إيه؟(@)(@)(@@) السيد :(@)(@)(@@) تعرف يا وله يا فرفور يا وله، أنا ضميري ده مش حيريحني إلا أما أعمل إيه؟(@)(@)(@@) فرفور :(@)(@)(@@) إيه؟(@)(@)(@@) السيد :(@)(@)(@@) إلا أما تجيب لي واحد تاني أموته.(@)(@)(@@) فرفور (في زعيق هائل مفاجئ) :(@)(@)(@@) لأ، دا بقى مصاص دم، دا ما عدلوش أمان خالص، دا شوية شوية يقتلني، اسمع يا عم، بلا مؤلف بلا بتاع، أنا سايبك وماشي، بطحجية بطحجية، أنا مآيس على علقة، أنا ماشي.(@)(@)(@@) السيد :(@)(@)(@@) إنت اتجننت يا فرفور، يا ولد أنا بأمرك إنك تستنى.(@)(@)(@@) فرفور :(@)(@)(@@) وبتأمرني ليه؟(@)(@)(@@) السيد :(@)(@)(@@) أنا سيد.(@)(@)(@@) فرفور :(@)(@)(@@) وانت سيد ليه؟ وسيد على إيه؟ وليه انت تبقى سيد ليه؟ أنا لا أعرفك ولا لي أسياد، أنا ماشي خلاص. (ويغادر المسرح مخترقا الجمهور.)(@)(@)(@@) السيد :(@)(@)(@@) يا ولد يا فرفور.(@)(@)(@@) فرفور :(@)(@)(@@) أنا مشيت خلاص.(@)(@)(@@) السيد :(@)(@)(@@) والفصل التاني يا وله.(@)(@)(@@) فرفور :(@)(@)(@@) إنت حر فيه انت واللي عملك سيد، سلام عليكم. (ستار)(@)(@)(@)(@)(@)(@)(@@) | الجزء الثاني(@)(@)(@)(@)(@)(@@) عبد السلام محمد (فرفور) سارح في صالة المسرح يجمع الروبابيكيا.(@)(@)(@@) السيد :(@)(@)(@@) وبعدين يا ناس، دي حاجة تنشف الدم، بقى حتة واد فرفور زيه يوقفني كده لوحدي ... أعمل إيه أنا دلوقتي أقول إيه، أجيبه منين، أدور عليه فين. يا أسيادنا حدش شاف فرفور؟ حدش لمحه؟ بقى دي وقفة توقفها لي يا فرفور، يرضيكوا كده؟(@)(@)(@@) فرفور (داخلا من الباب الذي يدخل منه الجمهور إلى الصالة وسائرا في الطرقة الرئيسية بين المقاعد يدفع عربة يد عليها نماذج سريالية تمثل أوروبا وأمريكا وأجزاء من مدافع وطائرات ومشانق) :(@)(@)(@@) روبابيكيا، روبابيكيا، كل حاجة قديمة للبيع، مجد قديم للبيع، عظمة قديمة للبيع، أسياد قديمة للبيع، مدافع قديمة للبيع، قنابل ذرية قديمة للبيع، بيكيا، حدش عنده أيدروجينية، مجلات، كتب فلسفة، جرايد قديمة للبيع، روايات مسارح، مؤلفين قدام للبيع ... بيكيا.(@)(@)(@@) سيدة (من المتفرجين) :(@)(@)(@@) اسم يا عم يا بتاع الروبابيكيا، عندنا طوربيد فسدان، تاخده؟(@)(@)(@@) فرفور :(@)(@)(@@) ده لازم جوزها، لأ يا ستي، ده كان على أيام زمان الكلام ده، دلوقت من أيدروجينية وطالع، عندك، ياللا قبل ما يلعب، كوبلت، ماء ثقيل، أشعة نووية، خيار مخلل 
ms88	 ، كل حاجة قديمة للبيع، مجد قديم للبيع، عظمة، أفكار قديمة للبيع ... روبابيكيا.(@)(@)(@@) السيد :(@)(@)(@@) الله، ده باينه هو، ده أكيد هو، ده أنا أعرفه من مليون واحد، ولا يا فرفور يا وله.(@)(@)(@@) فرفور (وقد وصل تقريبا إلى مكان الكوشة التقليدي، ولكنه لا يزال في الصالة) :(@)(@)(@@) ولا يا سيد.(@)(@)(@@) السيد :(@)(@)(@@) إنت فين يا فرفور؟(@)(@)(@@) فرفور :(@)(@)(@@) إنت فين يا سيد؟(@)(@)(@@) السيد :(@)(@)(@@) الحقني يا فرفور.(@)(@)(@@) فرفور :(@)(@)(@@) إيدك يا سيد. (يمد السيد يده ويجذب فرفور من يده إلى المسرح.)(@)(@)(@@) السيد :(@)(@)(@@) بالحضن يا فرفور.(@)(@)(@@) فرفور :(@)(@)(@@) بالحضن يا سيد سيد (يتعانقان ويقبلان بعضهما عدة مرات) .(@)(@)(@@) السيد :(@)(@)(@@) إيه ده يا وله يا فرفور، ألف سنة قاعد أدور عليك، دول مش ألف ده ييجي خمستلاف سنة.(@)(@)(@@) فرفور :(@)(@)(@@) ده لسه فيه داء الكدب الراجل ده، ده احنا ما بقلناش خمس دقايق سايبين بعض قدامكم.(@)(@)(@@) السيد :(@)(@)(@@) وكنت فين يا فرفور، ورحت فين، وعملت إيه؟(@)(@)(@@) فرفور :(@)(@)(@@) في الدنيا الواسعة بقى، أعمل إيه.(@)(@)(@@) السيد :(@)(@)(@@) واشتغلت عند أسياد تانيين؟(@)(@)(@@) فرفور :(@)(@)(@@) كتير أوي أوي، ما اتعدش، وكل واحد أنيل من التاني.(@)(@)(@@) السيد :(@)(@)(@@) وإيه حكاية الروبابيكيا دي؟(@)(@)(@@) فرفور :(@)(@)(@@) أعمل إيه بقى في الراجل سيدي اللي مسرحني.(@)(@)(@@) السيد :(@)(@)(@@) سيدك مين؟(@)(@)(@@) فرفور :(@)(@)(@@) اسمه كده، بتاع كورة باينه جون ولا موش عارف إيه، مسرحني في بلاد الناس ألم له عظمة ومجد سكند هاند لما طهقت خالص، وانت ازاي أحوالك يا سيد؟(@)(@)(@@) السيد :(@)(@)(@@) رضا والحمد لله.(@)(@)(@@) فرفور :(@)(@)(@@) لسه برضه ضميرك بياكلك.(@)(@)(@@) السيد :(@)(@)(@@) لأ، ما البركة في الأولاد.(@)(@)(@@) فرفور :(@)(@)(@@) هم كبروا؟(@)(@)(@@) السيد :(@)(@)(@@) يوه واتجوزوا، وخلفتهم اتجوزت، واللي مات مات، وغيره بييجي.(@)(@)(@@) فرفور :(@)(@)(@@) ده الراجل ده كداب كدب يا جدعان، قال كل ده في خمس دقايق، (ثم للسيد)(@)(@)(@@) يعني انت ماعنتش بتمد إيدك وتدفن حد.(@)(@)(@@) السيد :(@)(@)(@@) البركة في الأولاد باقول لك.(@)(@)(@@) فرفور :(@)(@)(@@) هم ورثوا الصنعة برضه.(@)(@)(@@) السيد :(@)(@)(@@) ورثوها ونبغوا فيها أوي أوي.(@)(@)(@@) فرفور :(@)(@)(@@) نبغوا ازاي؟(@)(@)(@@) السيد :(@)(@)(@@) شوف أنا وانت كنا بنحتار في دفن واحد ازاي، هم الواحد منهم يابني باسم الله ما شاء الله كان يدفن له في اليوم عشرة عشرين ألف 
ms89	 ولا يتعبش، عندك ابني الإسكندر دا دفن لوحده ييجي ميت ألف، تحتمس اللي كان أكبر منه شوية ده دفن لوحده عدد شعر راسه.(@)(@)(@@) فرفور :(@)(@)(@@) تحتمس والإسكندر؟ ومال أساميهم كده؟(@)(@)(@@) السيد :(@)(@)(@@) أصلي مسميهم على أسامي أبطال التاريخ، كل واحد باسمه، عندك نابليون مثلا دفن ييجي تلاتة مليون!(@)(@)(@@) فرفور :(@)(@)(@@) أنهي نابليون؟ بتاعك ولا بتاع التاريخ؟(@)(@)(@@) السيد :(@)(@)(@@) ابني يا أخي، ابني، كلهم أولادي.(@)(@)(@@) فرفور :(@)(@)(@@) وكلهم كده تربية من مليون وطالع.(@)(@)(@@) السيد :(@)(@)(@@) أيوه.(@)(@)(@@) فرفور :(@)(@)(@@) لأ، عفارم عليهم، ولاد حلال صحيح.(@)(@)(@@) السيد :(@)(@)(@@) تعرف ابني موسوليني.(@)(@)(@@) فرفور :(@)(@)(@@) كام مليون؟(@)(@)(@@) السيد :(@)(@)(@@) لأ، ده أصله ماكانش يطلع الشغل إلا لما يطلع أخوه الكبير معاه علشان يجمد قلبه.(@)(@)(@@) فرفور :(@)(@)(@@) أخوه مين؟(@)(@)(@@) السيد :(@)(@)(@@) هتلر، وخد عندك بقى، دول مرة في موسم من المواسم طلعوا لهم ييجي ثمانية مليون مدفون.(@)(@)(@@) فرفور :(@)(@)(@@) موسم إيه ده، كان فيه كوليرا ولا إيه؟(@)(@)(@@) السيد :(@)(@)(@@) كوليرة إيه يا جدع، ثمانية مليون بالطريقة إياها. إنت نسيت لما ماكانش فيه ميتين ونقتل الواحد وندفنه.(@)(@)(@@) فرفور :(@)(@)(@@) أيوه بس على كلامك ده، دول كان لازم الموسم بتاعهم يقعد ميت ألف سنة بقى على بال ما يمسكوا ده ويسييبوا ده.(@)(@)(@@) السيد :(@)(@)(@@) لأ، ده انت متأخر خالص، موش باقول لك نبغوا، دول اخترعوا حاجات وماكانوش بيشتغلوا بإيديهم. في ثانية يموتوا ألف.(@)(@)(@@) فرفور :(@)(@)(@@) وافرض في ثانية يموتوا ألف. إنما موش كل واحد عايز يتفحر له ويندفن.(@)(@)(@@) السيد :(@)(@)(@@) برضه لسه متأخر أوي، موش باقول لك نبغوا أوي أوي. دول اخترعوا حاجات تموت وتدفن أوتوماتيكي. كده من غير فحر ولا فاس.(@)(@)(@@) فرفور :(@)(@)(@@) لا والله عرفت تخلف صحيح، دي ذرية صالحة أوي، كله من بركتك، والرك على رضا الوالدين، ده انت زمانك كسبت مكاسب بقى من وراهم ولا مال قارون.(@)(@)(@@) السيد :(@)(@)(@@) كسبت كتير أوي، إنما كنت باصرف كتير. والنتيجة زي ما انت شايف، يا مولاي كما خلقتني، وانت قول لي عملت إيه، مراتك عملت إيه وابنك.(@)(@)(@@) فرفور :(@)(@)(@@) يا أخي قول مراتاتي وأولادي.(@)(@)(@@) السيد :(@)(@)(@@) هم كتير.(@)(@)(@@) فرفور :(@)(@)(@@) ماتعدش، تعرف الهكسوس؟(@)(@)(@@) السيد :(@)(@)(@@) همه؟(@)(@)(@@) فرفور :(@)(@)(@@) تعرف اسبارتاكوس واخواته؟(@)(@)(@@) السيد 
ms90	 :(@)(@)(@@) الله، الله، الله، دول ولاد مراتي الرومية شبعوا فيهم دفن.(@)(@)(@@) فرفور :(@)(@)(@@) أهو كل ده تبعي، تعرف كافور الأخشيدي، عنتر بن شداد، أبو زيد، حاقول لك على مين ولا على مين.(@)(@)(@@) السيد :(@)(@)(@@) لا تقول لي ولا أقول لك، سيبك مفيش أحسن من أيام زمان.(@)(@)(@@) فرفور :(@)(@)(@@) موش لما كنت أنا وانت يعني؟(@)(@)(@@) السيد :(@)(@)(@@) أيوه أيوه، أيام لا كان فيه أولاد ولا ستات ولا فلوس ولا زحمة.(@)(@)(@@) فرفور :(@)(@)(@@) إنت واخد بالك.(@)(@)(@@) السيد :(@)(@)(@@) وآديني لقيتك يا فرفور.(@)(@)(@@) فرفور :(@)(@)(@@) وأنا راخر لقيتك يا سيد.(@)(@)(@@) السيد :(@)(@)(@@) إيه رأيك، ما تيجي ننسى اللي حصل كله.(@)(@)(@@) فرفور :(@)(@)(@@) خلاص يا شيخ، ولا كأنه حصل.(@)(@)(@@) السيد :(@)(@)(@@) ونبتدي من أول وجديد.(@)(@)(@@) فرفور :(@)(@)(@@) من أول وجديد، من جديد وأول اللي انت عاوزه.(@)(@)(@@) السيد :(@)(@)(@@) وتندمج؟(@)(@)(@@) فرفور :(@)(@)(@@) وأندمج.(@)(@)(@@) السيد :(@)(@)(@@) خلاص اندمجت.(@)(@)(@@) فرفور :(@)(@)(@@) أتوكل على الله.(@)(@)(@@) السيد :(@)(@)(@@) اسمع يا ولا يا فرفور يا ولا.(@)(@)(@@) فرفور :(@)(@)(@@) إيه، إيه، إيه، بتقول إيه؟(@)(@)(@@) السيد :(@)(@)(@@) باقول اسمع يا وله يا فرفور يا وله، إحنا موش قلنا اندمجنا وحانبتدي؟(@)(@)(@@) فرفور :(@)(@)(@@) حانبتدي إيه؟(@)(@)(@@) السيد :(@)(@)(@@) الرواية، الله.(@)(@)(@@) فرفور :(@)(@)(@@) رواية إيه.(@)(@)(@@) السيد :(@)(@)(@@) الرواية بتاعتنا (ممسكا كتابا ضخما ومشهرا به)(@)(@)(@@) فرفور وسيده، إنت نسيت؟(@)(@)(@@) فرفور :(@)(@)(@@) إذا كان على النسيان ما نسيتش إنما حنبتدي بها ازاي؟(@)(@)(@@) السيد :(@)(@)(@@) زي كل مرة، إنت فرفور وأنا سيد، ياللا ياللا اتوكل على الله، اسمع يا ولا يا فرفور اسمع.(@)(@)(@@) فرفور (بقوة وزعيق) :(@)(@)(@@) عندك، لغاية هنا وعندك.(@)(@)(@@) السيد :(@)(@)(@@) فيه إيه يا وله.(@)(@)(@@) فرفور :(@)(@)(@@) أنا الرواية دي ماليش فيها، فرفور! أعمل فرفور تاني؟! والله لما يقع فيها قتيل، يا أخي ده إيه ده، صح النوم، ده كان زمان.(@)(@)(@@) السيد :(@)(@)(@@) إيه الكلام ده يا فرفور، اوعى تكون اتجننت يا واد ولا حصلك حاجة، هو احنا بنجيب حاجة من عندنا (متناولا الكتاب)(@)(@)(@@) ما الرواية أهه.(@)(@)(@@) فرفور :(@)(@)(@@) بلا رواية بلا كلام فارغ، رواية إيه دي اللي ماسكها لي زلة وكل ما أكلمك تقول لي الرواية الرواية. ملعون أبو دي رواية ألف سنة ميت ألف سنة وانت زاللني بروايتك دي أفحر يا فرفور حاضر، موت 
ms91	 يا فرفور حاضر، اطلع يا فرفور، انزل يا فرفور، اردم يا فرفور، ابني يا فرفور، اعيا يا فرفور، اتكسح يا فرفور، اهرش لي ضهري يا فرفور. ملعون أبو الفرافير اللي بالشكل ده.(@)(@)(@@) السيد :(@)(@)(@@) يا ولد احفظ أدبك، عيب تقول كده قدامي.(@)(@)(@@) فرفور :(@)(@)(@@) وملعون أبوك انت كمان.(@)(@)(@@) السيد :(@)(@)(@@) طب أنا أخلي المؤلف ...(@)(@)(@@) فرفور :(@)(@)(@@) وملعون أبو المؤلف راخر، ده مؤلف إيه اللي مألف كل حاجة ضدي، هو أنا كنت قتلت أبوه، ولا أجوزت أمه. ده ولا كأنه صاحب بيت وأنا ساكن عنده، رواية إيه يا عم ومؤلف إيه. لا، لا، لا، بالثلث والرقعة لأ، والإنجليزي والطلياني نو، وبالصعيدي لع.(@)(@)(@@) السيد :(@)(@)(@@) الله، الله، جرى لك إيه يا وله، دا انت مية المية ركبك عفريت. ده انت كنت زي القطة العمية، جرى لك إيه؟(@)(@)(@@) فرفور :(@)(@)(@@) بربشت، بربشت.(@)(@)(@@) السيد :(@)(@)(@@) وبجحت وجحشت وباينك حترفص كمان، إنت شوية شوية تعملني أنا فرفور وانت سيد.(@)(@)(@@) فرفور :(@)(@)(@@) وحيجرى إيه يعني إذا حصل. حتنطبق السما على الأرض؟ حتقوم القيامة؟ حترجع السيجارة بمليم؟(@)(@)(@@) السيد :(@)(@)(@@) تنطبق السما معقول، تقوم القيامة جايز، إنما ترجع السيجارة بمليم ورطل اللحمة بخمسة تعريفة وتبقى انت سيد وأنا فرفور، ده اللي لا يمكن يحصل.(@)(@)(@@) فرفور (مقلدا إياه) :(@)(@)(@@) ده اللي لا يمكن يحصل، (ثم يغضب)(@)(@)(@@) ليه وما يحصلش ليه.(@)(@)(@@) السيد :(@)(@)(@@) تبقى رواية تانية بقى تألفها انت.(@)(@)(@@) فرفور :(@)(@)(@@) أألفها وإيه يعني، إيه يعني يا سيدي أألفها؟ صعبة أوي دي.(@)(@)(@@) السيد :(@)(@)(@@) يا نهارك اسود ومنيل، ما تفوق لنفسك يا وله، إنت موش خايف حد يسمعك، تألف ازاي يا وله؟! بقى انت يا سنكوح يا دودة واقفة على حيلها يا فار ناقصه ديل عايز تألف وتبقى مؤلف؟!(@)(@)(@@) فرفور :(@)(@)(@@) وما أبقاش ليه، إذا كان على البنطلون أقصره، ولا أشمره، ولا إن غلبت فيه أقلعه خالص. وإذا كان على الرواية حيجرى إيه يعني؟ حالبخ؟ مهما لبخت موش حالبخ أكتر من تلبيخ صاحبنا بتاع المشهد الثالث في الفصل العاشر ده، والحلقات ... إلخ، إلخ.(@)(@)(@@) السيد :(@)(@)(@@) أنا ما شفتش بجاحة بالشكل ده. بقى موش عاجبك تأليفه 
ms92	 يا وله؟(@)(@)(@@) فرفور :(@)(@)(@@) أنا لوحدي؟ هو يعجب حد؟ طيب نقي لك أي حد من الناس دي واسأله إذا كان فيه مؤلف في الدنيا يعمل عملته دي بزمتكم. يا ناس يا خلق يا هوه، فيه مؤلف يلبخ أكتر من كده، يفرفر واحد كده على طول ويسيد واحد على طول؟ ليه؟ مفيش نظر، مفيش ذوق، مفيش نقاد، ده حتى من باب التغيير، ده الناس تمل، الجدع ده (مشيرا إلى متفرج)(@)(@)(@@) سامعه بوداني بيمل، بقاله ساعة نازل مل.(@)(@)(@@) السيد :(@)(@)(@@) لا حول ولا قوة إلا بالله، بقى موش ده المؤلف اللي كنت مطلعه السما يا فرفور، موش ده اللي كنت بتشوفه تركع، خلاص، ماعادش عاجبك تأليفه، دانت موش فرفور اللي أعرفه أبدا، دا انت اتغيرت خالص، إيه يا واد اللي غيرك كده.(@)(@)(@@) فرفور :(@)(@)(@@) غيرني اللي بيغير الناس.(@)(@)(@@) السيد :(@)(@)(@@) وإيه اللي بيغير الناس؟(@)(@)(@@) فرفور :(@)(@)(@@) الناس.(@)(@)(@@) السيد :(@)(@)(@@) يعني اتغيرت؟(@)(@)(@@) فرفور :(@)(@)(@@) نهائيا.(@)(@)(@@) السيد :(@)(@)(@@) طيب وبعدين؟(@)(@)(@@) فرفور :(@)(@)(@@) ولا قبلين، ولا تلاتة ولا أربعة ينفعوني.(@)(@)(@@) السيد :(@)(@)(@@) ناوي تشتغل ولا موش ناوي؟(@)(@)(@@) فرفور :(@)(@)(@@) إذا كان على الشغل أشتغل للصبح، إنما أشتغل فرفور لأ.(@)(@)(@@) السيد :(@)(@)(@@) ضايقتني بقى يا أخي، دي حاجة تفلق، الله، هو انت بناموسة يابني موش كده، هو كل مرة لازم تعملها وتفرج علينا الناس. ما تهجع بقى وتخليها تفوت على خير.(@)(@)(@@) فرفور :(@)(@)(@@) لأ.(@)(@)(@@) السيد :(@)(@)(@@) يا ابني ده مؤلفنا عصبي، وكلمة والتانية دمه بيفور.(@)(@)(@@) فرفور :(@)(@)(@@) لأ!(@)(@)(@@) السيد :(@)(@)(@@) والفتوات بتوعه صعب أوي، عينك أهه، شوية شوية كانت حتتصفى.(@)(@)(@@) فرفور :(@)(@)(@@) لأ.(@)(@)(@@) السيد :(@)(@)(@@) لأه تلؤك، لأ ليه؟(@)(@)(@@) فرفور :(@)(@)(@@) أنا كده، أنضرب أتهزأ أتبهدل تورم عيني يدشدش نافوخي، إنما لأ.(@)(@)(@@) السيد :(@)(@)(@@) ولزوم العند ده كله إيه؟(@)(@)(@@) فرفور :(@)(@)(@@) موش عندي أنا، عنده هو، أنا لا عاندت ولا اتجائرت ولا اتهببت، أنا بس عايز أفهم.(@)(@)(@@) السيد :(@)(@)(@@) تفهم إيه؟(@)(@)(@@) فرفور :(@)(@)(@@) عايز أفهم أنا فرفور ليه، وانت سيد ليه.(@)(@)(@@) السيد :(@)(@)(@@) إنت بتهزر حضرتك؟(@)(@)(@@) فرفور :(@)(@)(@@) هو فيه جد أكتر من كده، باقول لك عايز أفهم.(@)(@)(@@) السيد :(@)(@)(@@) واحنا بتوع فهم يا ابني، إحنا بتوع تمثيل.(@)(@)(@@) فرفور :(@)(@)(@@) أهو أنا بقى 
ms93	 قررت أني ما أمثلش إلا إذا فهمت، لازم أفهم أنا فرفور ليه وانت سيد ليه.(@)(@)(@@) السيد :(@)(@)(@@) أما حاجة تضحك صحيح. ما قال لك المؤلف إن الرواية كده تبقى الرواية كده وخلاص.(@)(@)(@@) فرفور :(@)(@)(@@) خلاص دي ما تنفعنيش، أنا عايز أفهم. رواية على عيني، مؤلف سيدي وتاج راسي، إنما عاوز رواية أفهمها، ومؤلف يقنعني.(@)(@)(@@) السيد :(@)(@)(@@) يقنعك بإيه؟(@)(@)(@@) فرفور :(@)(@)(@@) بكل حاجة، وأول حاجة انت، حضرتك، سيادتك، فخامتك، إنت، إنت، إنت سيد ليه؟ وأنا أنا، وأنا هو أنا، أنا فرفور ليه؟(@)(@)(@@) السيد :(@)(@)(@@) ما قال لك يا ابني، لأن لازم كل سيد يبقى له فرفور.(@)(@)(@@) فرفور :(@)(@)(@@) ولازم ليه.(@)(@)(@@) السيد :(@)(@)(@@) لأن كل فرفور لازم يبقى له سيد.(@)(@)(@@) فرفور :(@)(@)(@@) ويبقى له ليه؟(@)(@)(@@) السيد :(@)(@)(@@) أهو كده، لازم يعني لازم.(@)(@)(@@) فرفور :(@)(@)(@@) في الرواية يعني.(@)(@)(@@) السيد :(@)(@)(@@) الرواية وغير الرواية، كله، كله، لازم كده، كله كده، كل واحد يا تلقاه سيد، يا تلقاه فرفور، وكل فرفور له سيد، وكل سيد له فرفور، واهي ماشية كده.(@)(@)(@@) فرفور :(@)(@)(@@) هي مين اللي ماشية كده؟(@)(@)(@@) السيد :(@)(@)(@@) الرواية.(@)(@)(@@) فرفور :(@)(@)(@@) تبقى غلط.(@)(@)(@@) السيد :(@)(@)(@@) غلط موش غلط، إحنا موش جايين نصحح، إحنا جايين نشتغل، مالناش دعوة بيه، وسببه إيه والمؤلف قال كده ليه وبقى لنا ساعة نلت ونعجن وسايبين الرواية. ماعادش عندنا وقت، إحنا يادوبك لسه بنبتدي وقدامنا كتير، كتير أوي، وكلام اتكلمت ياما، وملاوعة لاوعتني كتير، ناوي تشتغل ولا أندهلك المؤلف يعرف شغله معاك؟(@)(@)(@@) فرفور :(@)(@)(@@) لأ.(@)(@)(@@) السيد :(@)(@)(@@) فرفور.(@)(@)(@@) فرفور :(@)(@)(@@) لأ.(@)(@)(@@) السيد :(@)(@)(@@) ذنبك على جنبك بقى، يا حضرة المؤلف، يا سيدنا يا مؤلف، يا أعظم وأروع وأفخم مؤلف.(@)(@)(@@) أصوات (من الخارج) :(@)(@)(@@) ما تتعبش نفسك، ده مشي من زمان (فرفور يضحك) .(@)(@)(@@) السيد :(@)(@)(@@) مشي؟ مشي راح فين؟(@)(@)(@@) أصوات :(@)(@)(@@) ما نعرفش.(@)(@)(@@) السيد (مشيرا إلى فرفور في غيظ أن يسكت) :(@)(@)(@@) وييجي امتى يا اخوانا؟(@)(@)(@@) الأصوات :(@)(@)(@@) ما نعرفش، يمكن بكرة، يمكن بعده، يمكن بعد سنة، ألف، ما يجيش، ما نعرفش.(@)(@)(@@) السيد :(@)(@)(@@) أمال نعمل احنا إيه؟(@)(@)(@@) أصوات :(@)(@)(@@) دبروا نفسيكم.(@)(@)(@@) السيد :(@)(@)(@@) ندبر نفسنا ازاي؟(@)(@)(@@) أصوات :(@)(@)(@@) ما نعرفش.(@)(@)(@@) فرفور :(@)(@)(@@) اديله، ميت فل على كده.(@)(@)(@@) السيد :(@)(@)(@@) بقى 
ms94	 ده اسمه كلام، يعملها فينا كده، بقى يألفنا ويسيبنا ويمشي، طيب نعمل إيه دلوقت؟ (فرفور أثناء هذا الكلام يكون مشغولا بالتنفيس عن فرحه وارتياحه بالقيام باستعراضات والقفز في الهواء والدحرجة على الأرض.)(@)(@)(@@) نتصرف ازاي، ما تنطق يا بجم انت وتقول نتصرف ازاي.(@)(@)(@@) فرفور :(@)(@)(@@) لا، عندك، ده كان زمان يا حبيبي، دلوقت تقول لي بجم، أقول لك ستين ألف مليون بجم، تفتح في، أحط صوابعي في حبابي عينيك.(@)(@)(@@) السيد :(@)(@)(@@) ما كنت بعقلك يا واد وأدبك، جرى لك إيه؟(@)(@)(@@) فرفور :(@)(@)(@@) كنت بخوفي وانت الصادق، إنما دلوقت أنا حر، أنا خلاص أنا موش بني آدم، أنا بني نفسي، الحمد لله، ما عادليش مؤلف، يا سلام يا ولاد، دي حكاية إن الواحد يتألف دي رزلة رزالة، أجمل حاجة في الدنيا إنك تحس كده إنك مؤلف نفسك، إنت تقدر تعملها زي ما انت عايز.(@)(@)(@@) السيد :(@)(@)(@@) لأ، حيلك حيلك، مؤلف نفسك ده إيه، هي فوضى، إذا كان المؤلف مشي فالرواية لسة موجودة، إنت فاهم إيه؟(@)(@)(@@) فرفور :(@)(@)(@@) رواية مين يا عم وبتاع مين، ده كان قبل الحرب الكلام ده، رواية من غير مؤلف وفتوات ولا تساوي عندي حاجة.(@)(@)(@@) السيد :(@)(@)(@@) يا واد عيب بلاش تلبيخ، يعني لما كان هنا كنت ماشي زي الكلب، دلوقت خلاص، آه منك يا جنس فرفور ما يخافش إلا بعنيه، خلاص يعني، راجل مؤلف كبير مشغول، تلقاه راح مشوار كده ولا كده، نقوم احنا خلاص العب يا فار، لا، حيلك، فز، قوم اصلب حيلك خلينا نشوف شغلنا.(@)(@)(@@) فرفور :(@)(@)(@@) قوم انت لوحدك، أنا كده قاعد مستريح أوي.(@)(@)(@@) السيد :(@)(@)(@@) فرفور.(@)(@)(@@) فرفور :(@)(@)(@@) أنا موش فرفور.(@)(@)(@@) السيد :(@)(@)(@@) يا واد عيب، أنا سيد.(@)(@)(@@) فرفور :(@)(@)(@@) ولا انت سيد، أنا دلوقت بني آدم زيي زيك تمام.(@)(@)(@@) السيد :(@)(@)(@@) ما انت بني آدم، بني آدم آه، إنما في الرواية فرفور.(@)(@)(@@) فرفور :(@)(@)(@@) يبقى ماليش فيها، مثلها انت لوحدك.(@)(@)(@@) السيد :(@)(@)(@@) ما هي المصيبة إن ما ينفعش أمثلها لوحدي، هو لو كان كده كنت سألت فيك، المصيبة أن لا بد مننا احنا الاتنين.(@)(@)(@@) فرفور :(@)(@)(@@) ولا بد 
ms95	 ليه؟(@)(@)(@@) السيد :(@)(@)(@@) هي كده، وموش هي بس، أي رواية عايزة على الأقل اتنين.(@)(@)(@@) فرفور :(@)(@)(@@) دي الروايات القديمة بتوع زمان، دلوقتي فيه مؤلفين بيعملوا روايات يمثلها واحد لوحده بس، دي حتى فيه أحدث من كده بكتير، بيعملوا دلوقت روايات مافيهاش ولا حد أبدا ... الدنيا اطورت أوي أوي، والناس اتقدمت، وانت بس اللي راكن عند رواية أخينا ده اللي حتى هو نفسه سابها ومشي.(@)(@)(@@) السيد :(@)(@)(@@) قول فيها اللي تقوله، بس لازم تعرف إننا دلوقت ما عندناش غيرها. والناس أهي قاعدة مستنية من الصبح، ولا بد نبتدي نشتغل وإلا انت سيد العارفين يحصل لنا اللي حصل في الإسماعيلية.(@)(@)(@@) فرفور :(@)(@)(@@) لأ، كله إلا الإسماعيلية دي، بلاش والنبي.(@)(@)(@@) السيد :(@)(@)(@@) خلاص، قوم نشتغل.(@)(@)(@@) فرفور :(@)(@)(@@) هو أنا رفضت أشتغل.(@)(@)(@@) السيد :(@)(@)(@@) الحمد لله، يعني خلاص بقى.(@)(@)(@@) فرفور :(@)(@)(@@) خلاص إيه.(@)(@)(@@) السيد :(@)(@)(@@) تندمج بقى ونبتدي الرواية.(@)(@)(@@) فرفور :(@)(@)(@@) وأبقى فرفور برضه؟(@)(@)(@@) السيد :(@)(@)(@@) أمال يعني ست الحسن والجمال!(@)(@)(@@) فرفور :(@)(@)(@@) لا يا عم، يفتح الله.(@)(@)(@@) السيد :(@)(@)(@@) اسمع يا فرفور، أنا فاض بي خلاص، وماعنتش قادر بقى أكلمك كلمة واحدة، أقسم بالله إن هاين علي أخبطك خبطة أجيب أجلك.(@)(@)(@@) فرفور :(@)(@)(@@) تعملها، والله تعملها، مين عارف يمكن تطلع لأولادك وتعملها، والله يمكن تطلع لأولادك وتعملها.(@)(@)(@@) السيد (ينظر إليه بغيظ شديد) :(@)(@)(@@) اسمع، أنا من جهتي حاشتغل وحاقوم بدوري وأرضي ضميري.(@)(@)(@@) فرفور :(@)(@)(@@) تعرف، تعرف يا عم سيد انت عيبك إيه، هم كتير كتير صحيح، إنما عيبك الناطق أوي إنك دايما كده، موش عارف ليه زي اللي عليه ضميره، باين عندك تضخم شوية في ضميرك، ما تشيله يا أخي وتريحنا، وحياة سيدي أبو الريش بيعملوا عمليات في أمريكا دلوقت يستأصلوا بيها الضمير، أصله لقيوه بيقصر العمر.(@)(@)(@@) السيد :(@)(@)(@@) أنا حابتدي الشغل أهه يا فرفور.(@)(@)(@@) فرفور :(@)(@)(@@) الراجل ده موش عارف ليه بيفكرني بخالتي نبوية، كانت تخينة كده وعندها ييجي 18 عيل، وطول النهار عاقدة بوزها، وعليها تكشيرة كنت كل ما أشوفها أموت على نفسي من الضحك، أصلي بقيت أقول في سري منين جد كده ومنين خلفت كبشة العيال دي كلها، ودي 
ms96	 كانت بتعمل كده وهي مكشرة برضه وعاقدة بوزها، ومن يومها كل أما ألاقي واحد جد أوي أوي ومكشر، أموت على نفسي من الضحك.(@)(@)(@@) السيد (بجدية وخطورة وتكشيرة) :(@)(@)(@@) اتق غضب الحليم يا فرفور. (فرفور يقهقه من أعماق قلبه.)(@)(@)(@@) السيد :(@)(@)(@@) لآخر مرة يا فرفور، أنا بأقول لك أنا حابتدي أهه، أنا دلوقت قعدت وحطيت رجل على رجل ونفخت صدري. و... اسمع يا وله يا فرفور يا وله.(@)(@)(@@) فرفور (للجمهور مقلدا القطة) :(@)(@)(@@) نو، حد معاه قطة، أنا سامع قطة بتنونو.(@)(@)(@@) السيد :(@)(@)(@@) باقول اسمع يا وله يا فرفور يا وله.(@)(@)(@@) فرفور :(@)(@)(@@) حد فيكو سامع حاجة، أنا شخصيا موش سامع.(@)(@)(@@) السيد (منفجرا) :(@)(@)(@@) إنت عايز تجنني يا وله، عايز تقتلني، عايزني أنشل، ما ترد علي يا وله.(@)(@)(@@) فرفور :(@)(@)(@@) أيوه، أفندم، مالك، عايز إيه؟(@)(@)(@@) السيد :(@)(@)(@@) حتشتغل ولا موش حتشتغل؟(@)(@)(@@) فرفور :(@)(@)(@@) أي حاجة تانية مستعد أشتغل، إنما إذا كان فرفور وسيد مش مستعد.(@)(@)(@@) السيد :(@)(@)(@@) موش مستعد ازاي؟(@)(@)(@@) فرفور :(@)(@)(@@) اعتبرني مضرب، من حقي كده يا أخي، هه، أنا مضرب أهه، أنا مضرب إلى أن تتغير الرواية، وحتى ذلك الحين أرجو لكم أطيب الأوقات والسلام عليكم ورحمة الله.(@)(@)(@@) السيد :(@)(@)(@@) إنت فاهم يعني إنك حتغيظني، طيب ما تضرب، إنت حر، ولا شعرة مني حتنهز، دا أنا كمان غيظة فيك مضرب أنا راخر، يعني لو قلت لي ياللا نشتغل موش حارضى. أما نشوف مين بقى اللي حيتغاظ، إنت عارف كويس أوي إن مفيش شغل يعني مفيش فلوس، والله لأسيبك لما تمد إيدك تشحت، مضرب قال، ما تضرب، بتهددني أنا، ما عنك ما اشتغلت، هو انت بتشتغل لي، إنت حر (فرفور مشغول عنه بالقيام بحركات يحاول بها أن يضع جسده مثل فقراء الهنود في أكثر المواضع تعذيبا وإيلاما) .(@)(@)(@@) السيد :(@)(@)(@@) تنام على حد الفاس، تنام على مسامير، تاكل سحالي، والله لأفضل وراك لما أخليك تعمل زي مجاذيب الحسين، يا أنا يا انت.(@)(@)(@@) فرفور (لنفسه) :(@)(@)(@@) لو موش جعان كنت هريت بدنك. إنما لو ... والله لو حكمت أربط حجر على بطني.(@)(@)(@@) السيد :(@)(@)(@@) ساكت ليه يا فرفور 
ms97	 ، جعان ولا خرمان، ولا راكبك الهم من الفلس، تحب أسلفك؟ (يخرج محفظة ضخمة من جيبه)(@)(@)(@@) يا نهار اسود، دا أنا راخر المحفظة مابقاش فيها غير عشرة جنيه ... إنما معلهش، عبال ما أبتدي أنا أحس بالجوع يكون هو بيطلعوا له شهادة الوفاة.(@)(@)(@@) صوت زوجة السيد :(@)(@)(@@) يا حبيبي النهاردة خمسة في الشهر (بصوت مؤدب من خلف الستار)(@)(@)(@@) وما ادتنيش المصاريف، إنت موش عارف إن الشهر ده عندنا كمان فلوس الخياطة، اعمل حسابك، أنا حابتدي أزعل أهو، وإذا ما جبتش الفلوس بكرة، ما أقدرش أقولك بقى أنا حاعمل إيه.(@)(@)(@@) فرفور في حالة إضراب بينما السيد يهدده.(@)(@)(@@) صوت زوجة فرفور :(@)(@)(@@) بقى بذمتك موش مكسوف من روحك، باعت لي نص فرنك مع الواد، أعمل بيه إيه النص فرنك ده، أفكه وأدفع منه أجرة الأودة، وكل ما أكلمك تقول لي بكرة تفرج. والنبي، وحياة الإمام الشافعي، وستنا سكينة، إن جيت بكرة من غير فلوس لموكلاك انت وولادك طين، والنبي لأعملها وبكرة تشوف.(@)(@)(@@) صوت زوجة السيد :(@)(@)(@@) لأ، اسمح لي بقى، ده كلام ماعادش ينفعني: هدوم الشتا وقلنا نأجلها للصيف، إسكندرية وقلنا بلاش، نبقى نروح حمام السباحة في مينا هاوس، إنما توصل لحد إننا ناكل عيش بلدي، ده اللي لا يمكن، أنا عمري ما أعرف العيش البلدي ده، ولا عمري دقته، لأ ... شوف لك طريقة يا جوجو، أنا ما أقدرش أستحمل دقيقة واحدة كمان. (تدخل المسرح ووراءها أربع فتيات، الأولى تحمل طفلة صغيرة، والثانية ترتدي ملابس الخادمة، والثالثة ملابس الفام دي شامبر والرابعة ملابس الممرضة.)(@)(@)(@@) السيدة :(@)(@)(@@) فين الفلوس؟(@)(@)(@@) السيد :(@)(@)(@@) مفيش فلوس.(@)(@)(@@) السيدة :(@)(@)(@@) ليه، بتصرفهم على حد تاني؟(@)(@)(@@) السيد :(@)(@)(@@) ولا تاني ولا تانية، مفيش فلوس علشان مفيش شغل.(@)(@)(@@) السيدة :(@)(@)(@@) ومفيش شغل ليه، الناس بطلت تموت؟ الميكروبات واخدة إجازة؟(@)(@)(@@) السيد :(@)(@)(@@) أبدا، حضرته عامل إضراب.(@)(@)(@@) السيدة :(@)(@)(@@) ليه، إضراب ليه؟(@)(@)(@@) السيد :(@)(@)(@@) موش عاجبه يشتغل فرفور.(@)(@)(@@) السيدة :(@)(@)(@@) وموش عاجبه ليه؟(@)(@)(@@) السيد :(@)(@)(@@) أنا عارف، اسأليه.(@)(@)(@@) السيدة :(@)(@)(@@) أنا باسألك انت، تقوم انت اللي تجاوب، موش عاجبه ليه؟(@)(@)(@@) صوت زوجة فرفور :(@)(@)(@@) هو فين ابن فردة الوطي 
ms98	 ده، بقى حصلت إنه يبات برة. (تدخل المسرح ووراءها جيش من الأولاد والصبية الحفاة الممزقي الثياب)(@)(@)(@@) لو راجل ما يعملش كده، كل اللي هو شاطر فيه أنه يعمل لي ديك ويخلف لي في السنة عشرة. لما يجوعوا دول، أوكلهم ازاي؟ هو فين ابن ... (تكتشف أنه راقد)(@)(@)(@@) يه، يه، يا مصيبتك السودة، يا نهارك اللي شبه ليلك، وليلك اللي أسود من وشك، بقى نايم لي هنا ولا على بالك (تفقع بالصوت)(@)(@)(@@) يا خيبتك يا أم الفرافير، يا ميلة بختك، يا وكستك يا بعيدة.(@)(@)(@@) فرفور (مفيقا من حالة الإضراب) :(@)(@)(@@) جرى إيه يا ولية حد مات لك؟(@)(@)(@@) الولية :(@)(@)(@@) إنت.(@)(@)(@@) فرفور :(@)(@)(@@) أنا عايش أهه يا ولية.(@)(@)(@@) الولية :(@)(@)(@@) إنما حاموتك حالا دلوقتي، بقى سايبنا يا راجل كده وجاي تنام هنا.(@)(@)(@@) فرفور :(@)(@)(@@) أنا موش نايم يا ولية، أنا مضرب.(@)(@)(@@) الولية :(@)(@)(@@) إن شا الله والمعين الله تنضرب البعيد في نضرك، مضرب مين، وضاربه ليه، وضربك امتى؟(@)(@)(@@) فرفور :(@)(@)(@@) مضرب عن العمل، ثم بلاش دعاوي أصلك طويلة كده وقريبة م السما وصوتك مسرسع وأسرع م البرق، يمكن دعوتك توصل.(@)(@)(@@) الولية :(@)(@)(@@) مضرب عن العمل ليه؟(@)(@)(@@) فرفور :(@)(@)(@@) علشان الراجل ده عايز يشغلني عنده فرفور على طول.(@)(@)(@@) الولية :(@)(@)(@@) وماله.(@)(@)(@@) فرفور :(@)(@)(@@) بس قبل أي حاجة سرحي الولاد دول من هنا. ياللا يا واد انت وهو يا وله، فضوها خلاص، ياللا، انصراف، مفيش قزازة بوليس نجدة، ياللا يا واد انت وهو، ياخويا مالهم عاملين كده ليه، بقى معقول أنا مخلف الواغش ده كله، والله أنا قلبي بيقولي لي إن تلاتة أربعة من العيال دول داخلين غلط في عيالنا، ياللا، ياللا، بيتك بيتك، اديهم اديهم الأمر يا ولية.(@)(@)(@@) الولية :(@)(@)(@@) أصل دول زي أبوهم، ما يجوش بالذوق، ما تياللا يا ولاد ستين كلب انت وهو. (يجري الصغار مهرولين إلى الخارج.)(@)(@)(@@) فرفور (في سره) :(@)(@)(@@) كلب لما يجرك من زمارة رقبتك.(@)(@)(@@) زوجة فرفور :(@)(@)(@@) بتقول إيه؟(@)(@)(@@) فرفور :(@)(@)(@@) أنا؟ إن شالله يتربط لساني في سقف حلقي إذا كنت قلت حاجة.(@)(@)(@@) زوجة فرفور :(@)(@)(@@) بتقول إنه عاوز يشغلك فرفور، وماله، فيها إيه 
ms99	 .(@)(@)(@@) فرفور :(@)(@)(@@) فيه حاجات ما تفهميهاش، فيها يا ستي.(@)(@)(@@) زوجة السيد :(@)(@)(@@) له حق يا أخي.(@)(@)(@@) زوجة فرفور :(@)(@)(@@) هي العين تعلا على الحاجب يا راجل انت.(@)(@)(@@) زوجة السيد :(@)(@)(@@) الكلام ده كان زمان، إيه اللي سيد فرفور.(@)(@)(@@) زوجة فرفور :(@)(@)(@@) ده حتى صوابعك مش زي بعضها.(@)(@)(@@) زوجة السيد :(@)(@)(@@) متى استعبدتم الناس يا جوجو وقد ولدتهم ماماتهم أحرارا، فوق لنفسك بقى.(@)(@)(@@) زوجة فرفور :(@)(@)(@@) فيه ناس أسياد ضروري وناس زيك كده، ما ينفعوش إلا فرافير.(@)(@)(@@) زوجة السيد :(@)(@)(@@) الدنيا اتطورت واتغيرت واتقدمت.(@)(@)(@@) زوجة فرفور :(@)(@)(@@) فيه الرجالة وفيه اللي بيسموهم أبو الرجالة.(@)(@)(@@) زوجة السيد :(@)(@)(@@) ده ملك فرنسا قطعوا رقبته وقالوا حرية وإخاء ومساواة، ما تصحى بقى.(@)(@)(@@) زوجة فرفور :(@)(@)(@@) فيه يا أخي الناس الدهب وفيه النحاس، وفيه ناس صفيح نصهم صدا زيك كده.(@)(@)(@@) زوجة السيد :(@)(@)(@@) ده موش سنة الكون ولا حاجة، ده كلام قالوه زمان، إحنا ولاد النهاردة، ماعادش فيه خيار وممبار، أنا زيك وانت زيي.(@)(@)(@@) زوجة فرفور :(@)(@)(@@) ما التور ولا مؤاخذة أقوى من البني آدم اللي زيك، وبيشتغل أكتر، إنما مين اللي بيشغل التاني، هو.(@)(@)(@@) زوجة السيد :(@)(@)(@@) إنت إنسان وهو إنسان، سيد وفرفور دي مش موجودة إلا في عقول بعض الناس اللي متصورين نفسهم أحسن من الناس وأذكى من الناس.(@)(@)(@@) زوجة فرفور :(@)(@)(@@) إنت صحيح بتشتغل كل الشغل، بس هو كمان بيشغل مخه علشان يشغلك، فاللي بيشغل مخه يبقى سيد، واللي بيشغل جسمه يبقى فرفور.(@)(@)(@@) زوجة السيد :(@)(@)(@@) وحتى لو انت أذكى مني، مين قال إن ده يديك الحق إنك تتحكم في.(@)(@)(@@) زوجة فرفور :(@)(@)(@@) وآدي انت زي ما انت شايف، منين ما تروح حيشغلوك فرفور.(@)(@)(@@) زوجة السيد :(@)(@)(@@) كون إنسان ممتاز زي ما انت عايز، إنما ذنبي إيه أنا ياللي موش ممتاز.(@)(@)(@@) زوجة فرفور :(@)(@)(@@) يبقى في الحالادي السيد اللي تعرفه أحسن من اللي ما تعرفوش، وفرفور حي ياسي فرفور ولا ألف سيد ميت من الجوع.(@)(@)(@@) زوجة السيد :(@)(@)(@@) إنت ما بتعرفش تشتغل يا جوجو، واحنا بناكل من شغله.(@)(@)(@@) زوجة فرفور :(@)(@)(@@) وأهو كله شغل بناكل منه عيش، وإذا ما اشتغلتش حنموت من الجوع 
ms100	 .(@)(@)(@@) زوجة السيد :(@)(@)(@@) ياللا قوم صالحه.(@)(@)(@@) زوجة فرفور :(@)(@)(@@) هم ليهم الدنيا يا فرفور، واحنا لينا الآخرة.(@)(@)(@@) زوجة السيد :(@)(@)(@@) شوفه عايز إيه وخليه يعمله، مفيش أدوار، شوفوا رواية تانية.(@)(@)(@@) زوجة فرفور :(@)(@)(@@) في الآخرة حنبقى احنا الأسياد وهم الفرافير، بس المسألة عايزة شوية صبر، موش بيقولوا إن الله مع الصابرين، أهو احنا الصابرين دول، فرافير الدنيا وأسياد الآخرة، اللي صبروا ونالوا، إحنا الكسبانين.(@)(@)(@@) زوجة السيد :(@)(@)(@@) بلاش العند بقى أحسن حيودينا كلنا في داهية، ياللا قوم صالحه ياللا أمال، يادوبك ألحق أنا ميعاد بروفة الخياطة.(@)(@)(@@) زوجة فرفور :(@)(@)(@@) قوم يا فرفور، اعمل لك مروة واتحرحر، ماله كده عامل زي اللي حيسقوه شربة الدود، قوم يا فرفور أمال اخزي الشيطان.(@)(@)(@@) زوجة السيد :(@)(@)(@@) خلاص يا جوجو بقى خليك البادي، ياللا يا ماي سويتي دارلنج.(@)(@)(@@) زوجة فرفور :(@)(@)(@@) إذا كان لك عند الكلب حاجة يا فرفور، تقوله يا إيه، ما تنساش.(@)(@)(@@) السيد (يواجه فرفور) :(@)(@)(@@) أنا موش عارف أقول لك إيه.(@)(@)(@@) فرفور :(@)(@)(@@) وأنا راخر برضه موش عارف.(@)(@)(@@) السيد :(@)(@)(@@) أنا مكسوف يا فرفور.(@)(@)(@@) فرفور :(@)(@)(@@) وأنا مكسوف يا سيد. تيجي ما تنكسفش ونبص لبعض واللي يحصل يحصل؟(@)(@)(@@) السيد وفرفور :(@)(@)(@@) ياللا ...(@)(@)(@@) فرفور (معا وهما يستديران) :(@)(@)(@@) أنا مستعد أعمل كل اللي انت عايزه.(@)(@)(@@) فرفور :(@)(@)(@@) وبعدين بقى دا احنا بالطريقة دي موش حنخلص، اسمع يا ولا يا سيد، إنت مصر يعني إني لازم أشتغل فرفور؟(@)(@)(@@) السيد :(@)(@)(@@) أبدا، أبدا، بلاش فرفور خالص، بلاش الرواية كلها إذا حبيت، على كيفك.(@)(@)(@@) فرفور :(@)(@)(@@) حظك وحش يا سيد.(@)(@)(@@) السيد :(@)(@)(@@) ليه يا فرفور؟(@)(@)(@@) فرفور :(@)(@)(@@) لو كنت استنيت همسة كنت اتنازلت أنا، وقلت لك أنا مستعد أشتغل معاك فرفور العمر كله، إنما دلوقت خلاص يا حلو، إنت اتنازلت لي خلاص وما دام نطقت بها بقى التنازل رسمي.(@)(@)(@@) السيد :(@)(@)(@@) بقى تخليني أدلق كده وتضحك علي، طيب أنا ساحب كلامي.(@)(@)(@@) فرفور :(@)(@)(@@) لأ، لأ، لأ، بقى ده كلام ده، بقى واحد زيك قعد سيد شوف كام ألف سنة على حد قولك، يقوم يسحب كلمته، يصح كده؟(@)(@)(@@) السيد :(@)(@)(@@) موش أحسن ما كلمته تسحب منه السيادة.(@)(@)(@@) فرفور 