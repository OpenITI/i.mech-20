ms1381	 قلته ، وأهل القصيم منوخين في بلادينهم تحتهم أرزاقهم كل يوم ، ونحن مرزقنا من العراق ، وعسكرك هذا هم يشحمون النخل ويأكلون الجمار ، فشد في يوم 1 رجب سنة 1322 ه ، وقصد قصر ابن عقيل وركب علبه المدافع.(@)(@@) ابن سعود لما علم برواحه شد بالليل ، ولما صار الصبح وإذا هو مقابله الكل منهم جموعه وبأول النهار مشوا كل على الثاني.(@)(@@) العسكر معهم غيضة على ابن رشيد عقب كون البكيرية يزعمون أن أهل حائل هربوا عنهم وخلو الذبح عليهم. ثم جاهم من ابن رشيد ما يغيظهم بعدها بسبب كل الأمور الذي هو قال لهم ولغيرهم ما لقوا منها شيء. قال حسني للعسكر : انشب الكون نريد نهرب مثلما هربوا عنا.(@)PageV08P075(@)(@@) فلما سار بعضهم على بعض وتقاربوا وثار أول هيق انسحبوا العسكر هاربين ، اتبعوهم الباقين. انكسر ابن رشيد ولم يلتفت من قومه أحد ، ابن سعود وأهل القصيم مشوا في أثرهم يذبحون ، وبعد ما رجعوا على البويرة وإذا فيها أشياء كثيرة جدا من كل صنف ، فاستولوا عليه ، وصاروا يشيلون من البويرة قدر عشرين يوم ، وضاق القصيم من أشياء العسكر كأنهم ساحبين الذي في بغداد كله.(@)(@@) ابن رشيد طب النبهانية معه خمسة خيالة ، والباقين من الحضر والعسكر والبدو كل على رأسه ، ولا راح أحد في شي ، البدو وغيرهم ، وهو بات تلك الليلة في النبهانية خالي من الطعام ، وهي القرية المعروفة تحت أبان الأسود ، ثم سار في ليلة يتصيد المقبلين من الهاربين الذي معهم في مكة ، وأخذ من جا علي ذلول ، وهم كل الليل يتلافون عليه ، فيوم مشوا وإذا العسكر وغيرهم يمشون رجليه رجوعا وحافين ، يمشون ويتكبكبون على الشجر من الجوع والهزل ، ولا يدرون إلى أين يمضي فيهم ، وصاروا يلعنون السلطان وابن رشيد ، فلما وصلوا الكهفة طاحوا فيها واستقاموا فيها ابن رشيد ياعدهم ويركدهم بأنه سيأتي أرزاق وخرجية وقوات وهم يبكون ويدعون.(@)(@@) ابن سعود استقام بالبورة حتى استكمل الأشياء كلها من مواشي وأذخرة وغيرها ، ثم شد ورجع إلى عنيزة في اثنين وعشرين رجب سنة 1322 ه ، واستقام فيها سبعة أيام ، وفي 
ms1382	 آخر يوم من رجب شد وانكف على ديرة ، وأمر الغزوان كل يرجع إلى أهله.(@)(@@) ابن رشيد استقام بالكهفة شعبان ورمضان وشوال ، ثم أرسل من(@)PageV08P076(@)(@@) رجاله واشتروا له رحله ، ولما وصلته غزا وأكان على هتيم ، ولا حصل له فود ، وفي نكوفته ضرب على البشرى من حرب وهو صديق له ، وتحجج عليه وخفره وأخذ منه مال وجملة أباعر وارتحلها ، ثم رجع على الكهفة في آخر ذي القعدة استقام فيها شهرين ، وفي محرم غزا وكان على الحميداني من مطير بأطراف الأسياح ، وأخذ عليه أباعر وانكف على الكهفة.(@)(@@) ابن سعود لما أنكف دخل ديرته في 5 شعبان ، وفي 10 رمضان غزا ما معه إلا أهل العارض ، وأكان على برغش بن طوالة على لينه ، وأخذ عليه مال عديد وانكف على ديرته في 2 شوال.(@)(@@) فلما قضى الله شأنه في ما أراد ودبر على ابن رشيد قاموا أعوانه بالعراق وأبدوا هممهم وأتلفوا أموالهم بخاشيش للدولة يريدون مساعدتها لابن رشيد ، وتسببوا لرواح آل عويد وحمد الحماد الشبل ، ولبعض أهل نجد أهل القصيم خاصة.(@)(@@) السلطان عبد الحميد صار معه شك في أمور ابن رشيد حيث جاءه بعض نقض الكلام الفايت ، والمناصيب الذين بالعراق ، وغيره يبين لهم بعض الأمور ، ثم صار معهم بعض وحشة من ابن سعود ، السبب أن ابن رشيد يعطيهم جواب على أن عندي تحت الأمر لمولانا السلطان ماية ألف خيال ، ومن الجيش ما لها عدد قالوا إذا أنك تحظر في أطراف الزبير للمواجهة والبحث ، فظهر عبد الرحمن الفيصل وانحدر وعانقه مبارك الصباح ، وظهر عليهم والي البصرة ، وتوافقوا وتباحثوا عن كل شيء ، فاطلع الوالي على الحقيقة ، وبان له الأمر أن كل تلك المقالات تصوير وتزوير من الكاذبين فخابر الدولة بالأمر.(@)PageV08P077(@)(@@) ثم ورد من السلطان عبد الحميد أمرا بأن مشير العراق وبغداد يظهر إلى نجد ويكشف عن الحقائق ، وأمره وشدد عليه بأن يمشي بالصدق ويمشي مع صاحب الزين في زين وصاحب الشين في شين.(@)(@@) المشير أحمد فيضي قبل أن يظهر حرص على السؤال من أهل بغداد وغيرهم فبان له بعض الأمر 
ms1383	.(@)(@@) ثم ظهر من بغداد معه عشرة طوابير باستعدادهن ومهماتهن وأطوابهن ، وعند ظهوره كثر عليه المخابرة من الأشرار الذين يريدون تلاف أهل نجد لا حب دين ولا دنيا إلا نصره لابن رشيد ، المشير ترك كل أمر وجواب موقوف إلى بعد المواجهة وظهر من الشمال.(@)(@@) أيضا ظهر من طريق المدينة الفريق صدقي باشا.(@)(@@) فلما فرغ المشير على نجد ووصل خضرا ماء قرب الدهنا عارضه ابن رشيد وقال له : أهل نجد اطلعوا على مظهارك وعبولك عبوشين ، وأنا فزعة لجنود مولانا السلطان.(@)(@@) قال المشير : لسنا في حاجة ، قال له ابن رشيد : أنت ما تطلع ولا عندك خبر عن خيانتهم ، وهم عندهم الآن أنصارا ولا يقبلون قدومك.(@)(@@) قال المشير : إما أن ترجع عني وإلا فأنا أعود وأخابر الدولة قال له ابن رشيد : أنا محسوب من الدولة ، وأنا أكبر منك رتبة ومعي أمر عليك ، قال له المشير : أظهرها ، فانبهت ابن رشيد.(@)(@@) فلما عرف الحقيقة راح وقابل الفريق صدقي من طريق المدينة ، وقال المشير أخذ من أهل القصيم وعيا يقبل الصدق مني ، وأنا وأنت(@)PageV08P078(@)(@@) حضرة دولتنا العلية أبيك تعينني عليه ، قال الفريق : أنا ماشي تحت أمره وهو أعلى وأكبر مني ، ودربي دربه ، انقلب ابن رشيد ما حصل شيء.(@)(@@) وعند مظهار المشير ابن سعود ما يعلم وش تفرع الأمور عليه ، فأمر أن بقية البسام يشالون من عنيزة إلى الرياض وطب حمود البراكي وشالهم في 3 محرم سنة 1323 ه.(@)(@@) الفريق التقى بالمشير واتفق معه وأخبره في ما قال ابن رشيد ، فصار معه غيضه عليه ، ولما أقبل على القصيم أرسل للعسكر الذي بالكهفة بقية الذين حاربوا مع ابن رشيد.(@)(@@) فلما وصوا؟؟؟ إليه وإذا هم صفران غبران عريا حفيا ، قال لهم المشير : ما شأنكم؟ قالوا : الجوع : قال المشير : الدولة ما قصرت في حقكم ترسل لكم أرزاق في كل وقت.(@)(@@) قالوا العسكر : يعترضها ابن رشيد ويأخذها ويقسم على قومه ، وحنا يعطينا في فناجيل كل نفر على فنجال.(@)(@@) أقبل المشير على القصيم في طوابيره وطوابير صدقي ، والذي مع صدقي ثلاثة ، ثم أرسل المشير مندوب 
ms1384	 لأهل عنيزة ، ولأهل بريدة معه مكتوبين يحثهم على الطاعة ويتهدد ، والكلام فيها لين وقاسي ، يريد يظهر أقصى ما عندهم.(@)(@@) من ذلك : أننا وصلنا إلى هذا المكان في أمر مولانا السلطان ، ولا نعلم عن أمركم ، والسابقون السابقون ، فإن كنتم في خانتنا ومسلمين لله ثم لأمرنا غنمتم ، وإن كان غير ذلك فأنا مستعد لقتالكم.(@)(@@) اركبوا له معتمدين واحد من عنيزة ، وهو عبد الله المحمد العبد(@)PageV08P079(@)(@@) الكريم القاضي ، وواحد من بريدة ، وهو عبد الله بن علي بن عمرو ، ومعهم مكتوبين فيهن كلام كثير مفيد من ذلك ، إن كان إنك مقبل في أمر مولانا السلطان ، فنحن رعية له وعبيد مماليك سامعين ومطيعين ، وإن كان المسألة فيها ابن رشيد أوله فيها دخل قليل أو كثير فنحن حاربين ، ومتكلين على الله.(@)(@@) المشير عرف الحقيقة وقبل ونزل جانب بريدة في أول يوم من صفر سنة 1323 ه ، وظهر عليه صالح الحسن بن مهنا وجماعة أهل بريدة ، وحصل البحث بينهم واطلع على الغاية ثم شد ونزل جانب عنيزة بين الوادي والديرة في رابع صفر ، وظهر عليه ابن سليم أمير عنيزة وجماعته ، وحصل البحث المقبول وطلب مواجهة ابن سعود وأتاه عبد الرحمن بن فيصل ، وحصل البحث ، وقال المشير : أما العارض وجنوبي نجد فهو لكم ، وحايل شمالي نجد لابن رشيد ، والقصيم للدولة ، قيل الأمر مقبول.(@)(@@) ثم صار البحث بين المشير وبين أهل عنيزة ، وقالوا له : إذا كنا صدر الدولة فنحن نحتاج إلى معاش ومعاشات ، وابن سعود يجري لنا معاش ، قال المشير : لا من الدولة تبون ولا الدولة مقام تبي ، ولكن عن تسمي الدولة فيكم نريد نجعل بنديرة ونقطه عسكر أربعين نفر ، قالوا : ما يخالف ، وأنتم على ما أنتم عليه قبل ولا عندنا لكم تبديل ولا تغيير في شي.(@)(@@) أهل عنيزة قدموا له ظيفة غنم ، والمشير طلب من ابن سليم يظهر إليه هو وجماعته وسوى لهم زينة ونوروا لهم أطواب وأبدوا الإكرام التام ، وختموا الأمر على هذه الصورة.(@)PageV08P080(@)(@@) في 8 صفر ورد عليه أمر من الدولة بأنه يمشي بنفسه يريدون يعمدونه إلى اليمن 
ms1385	 مشى وبقي صدقي بمحله. استقام صدقي بمحله من بعده بيوم 9 ، وهلكت جمالهم وبغالهم ، وحب أن يتوسع ، ثم شد ونحر الشيحية على جانب البكيرية في 17 صفر سنة 1323 ه.(@)(@@) في قدوم المشير على القصيم ظهر ابن سعود من ديرته ونزل السر جانب القصيم من جنوب وأخبر أهل القصيم بمنزله ، وقال : إن كان صار بينكم وبين المشير أمر تحبونه جاكم على ما تحبون فذلك المطلوب ، وإلا فأنا هذا مكاني ومستعد.(@)(@@) صدقي لما أراد التوجه إلى الشيحية أرسل محمد آغا معه أربعين نفر ودخلوا البلد ونزل في طرف النخيل وحط بنديرة في منارة مسجد الجامع وراح.(@)(@@) ابن رشيد صار مقهور من ذلك ومعه من يقول أسفا على الدولة صارت هاك [... ] (1) والتجاهيز القوية عوضها انفصلت على خرقة.(@)(@@) ثم نزلوا في بريدة مثلها وكفى الله المؤمنين القتال إن الله رؤوف رحيم.(@)(@@) ابن رشيد صار وده يحرك بعض الأسباب ، لما صار 15 جمادى الأول أرسل حسين بن عساف معه جماعة وسطا بالرس وأخذه ، وكان أميره ذاك الحين صالح بن عبد العزيز بن رشيد [من أهل الرس] ، يوم دخل حسين هرب صالح ثم قاموا أهل الرس مع حسين في جمادى سنة 1323 ه.(@)(@@) أهل القصيم يريدون يبينون خمال ابن رشيد على صدقي ولم يفيدهم(@)PageV08P081(@)(@@) قالوا : عرف أنه ما يركد إلا كان عجز ابن سعود في ديرته ، ثم استمرت المسألة على هالحال.(@)(@@) وفي دخول شعبان سنة 1323 ه وصل محمد بن عبد الرحمن الفيصل إلى عنيزة ، ثم ركب منها إلى بريدة ، وفي عاشر منه وصل عبد العزيز عنيزة.(@)(@@) في 14 شعبان حذف ابن رشيد عادي ولم يفيد ، ثم حف بريدة وأغارت خيله على طوارف بريدة ، ثم فزع محمد وأهل بريدة وانفهق ابن رشيد ما صار شي ، إلا رمي سهل بين أهل الخيل جنوب فيه ابن [... ] (1) وصل الخبر عبد العزيز في عنيزة وظن أن يصير مقاضب ، ظهر وظهروا معه أهل عنيزة ، ولما وصل إلى بريدة وإذا ابن رشيد منفهق ومشمل ، نزل ابن سعود بريدة وأهل عنيزة رجعوا.(@)(@@) ثم استغزا أهل الجنوب ، ولما جهز غزوهم 
ms1386	 ومشى قاصدا ابن سعود في بريدة ، ظهر ابن سعود من بريدة وفوه بالنكوفة وناطح الغزو وعدى وإياهم في عتيبة ، وأكان وأخذ حلال.(@)(@@) ابن رشيد جاءه خبر أن ابن سعود غزا ما معه من أهل القصيم أحد ولا معه ، إلا شرذمة قليلة ، ركب في أثره عسى أن يأتيه على غرة منه أو وهو ناشب بالكون ، فاطلع محمد بن عبد الرحمن وهو في بريدة ، ولكن حاط سبور حافظ ابن رشيد ، فلما اطلع في ركبة ابن رشيد في أثر أخيه ، وإذا عنده ذلولهم المشهورة المسماة (مصيحة) فأركبها بأثر أخيه ، ووصلت إلى عبد العزيز نهار انفهق من الكون.(@)PageV08P082(@)(@@) ابن رشيد اطلع أنه راح عبد العزيز بن سعود نذير وعرف أن ما من غرة ، فرجع ما صار مواجهة ، وابن سعود انكف على بريدة.(@)(@)(@@)(@@)(@@) |||| ** وفي 25 ذي الحجة سنة 1323 ه :(@)استغزا أهل القصيم وغزوا وظهر ونزل الأسياح ، ثم جاءه خبر أن ابن رشيد توجه للجنوب فخاف أن يفرص الضعيف من القوي فشد بطلبه ، ولما وصل الزلفي جاءته سبورة أنه نذهب من الجمعة ، ورجع مشمل السبب أن ابن رشيد أضاعف نفسه عن ابن سعود ولا حب المواجه ، يريد يمنحه الخدان ، إذا صاروا معه غزا أهل نجد يزعم أنه يتلتلهم في بعد المنازل لما يعيفونه ويرجعون ، ويأخذ نجد بالغارات.(@)(@@) ابن سعود نزل مجمع البطنان في قاعة الدهناء من غرب ، وإذا نايف بن بصيص قريب منه وهو بذاك الوقت صاحب لابن رشيد ، فعدى فيه ابن سعود وانتذر نايف وشرد خمط منه ابن سعود أباعر قليلة وسلم وراح لابن رشيد.(@)(@@) ابن رشيد أرسل إلى حرب ، وقال لهم : اقبلوه ابن سعود وأهل نجد طاحو لي هالديرة الحدرية والله ما يقدرون ينجعون نبي نشد ونستقبل ، ونفرش القصيم ، ونفرص أهله ونتلف ما تضاعفنا ، وابن سعود في مكانه.(@)(@@) ثم شد وإذا برية قدامه فأكان عليهم وأخذهم ، وفي كون ابن رشيد جاء ابن سعود خبر أن ابن رشيد أقبل فتهيأ للقتال وأخذ لوجهه ولا وجده ، وأرسل السبور بساعته ، ورجعوا إليه يقولون : إن ابن رشيد أكان ونيته 
ms1387	 بعد الكون يقصد القصيم. قال ابن سعود طلبناه واتكلنا على الله. وركب في أثره نطع وجاعد وأبقى المخيم في مكانه ، مشوا نهارهم كله والليل ، لما(@)PageV08P083(@)(@@) صارت الساعة سبع من الليل وهم يمشون جاءته السبور وقالوا : هذا ابن رشيد ممرح قدامك ، قال : اتكلنا على الله كاوناه ، ووصل سيره إلى أن صارت الساعة 8 ليلة 17 صفر سنة 1324 ه وأذاهم عليه.(@)(@@) ابن رشيد لما أقبلوا عليه حس فيهم فقاموا وشببوا نيران الحرب وعزلوا الجموع وتهيؤا للقتال ، ولما وصلوا مخيم ابن رشيد وإذا هو معزل جموعه ومروح أولاده متعب ومشعل من حينه خايف وروحهم ما حظروا الكون.(@)(@@) ابن سعود عزل جموعه ومشى وتضاربوا الساعة 8 من الليل وحصل ملحمة عظيمة ، ولما بان الصبح قتل عبد العزيز بن رشيد ، وإذا القوم دايخين من الهوش انكسروا قومه ، وركبوا أثرهم قوم ابن سعود يذبحون ويأخذون إلى الساعة أربع من النهار ، ثم رجعوا وأخذوا جميع الموجودات من حلل وأباعر وكثير من الجيش والخيل ، ولقوا عبد العزيز بن رشيد طايح بالمعارة فقطعوا رأسه وأرسلوه مع البشير إلى عنيزة.(@)(@@) ابن سعود استلحق مخيمه من المجمع وجاه وشد ونزل بريدة يوم 2 ربيع الأول ، ثم عدى في حرب ، وإذا هم مجتمعين كل بني عمرو والذويبي ، على وعد مع ابن رشيد لما كان عازم يفرش القصيم ، فأكان عليهم ابن سعود وقطعهم ، وأخذ منهم حلال كثيرة ، ثم رجع ونزل قصر ابن عقيل وأرسل إلى ابن عساف وأمنه ، فجاءه حسين ونصب في مكانه صالح العبد العزيز ، ثم رجع ونزل بريدة في 5 ربيع الأول ، واستقام في بريدة صالح الحسن المهنا ما غزا في هذا المغزى ، ولا حظر شيء من أمر(@)PageV08P084(@)(@@) هالعام الذي وقع فيه ، وابن سعود يسمع عنه بعض الأمور ، ومن الأسباب لما قتل عبد العزيز بن رشيد شاخ بعده ابنه متعب.(@)(@@) ويذكر أن أهل بريدة قالوا لصالح الحسن المهنا : بريدة عمارها البادية الشمالية ، وأهل بريدة على الله ، ثم على ابن رشيد ، ودخل فكر صالح الحسن هذا ما نسب والله سبحانه أعلم بالسرائر. أما ابن سعود فاطلع على 
ms1388	 ما قيل وأكثر من تكلم في حق صالح ابن عمه محمد بن عبد الله المهنا ، ثم هم ابن سعود بالقبض على صالح ، ولما صار يوم 2 ربيع الثاني 1324 ه.(@)(@)(@@)(@@)(@@) |||| ** وفي 2 ربيع ثاني سنة 1324 ه الصبح :(@)دخل ابن سعود قصر بريدة هو وفرقة ثلاث دفعات على أنه يريد يروحهم يزكون العربان ، وأنهم يبون يتزهبون من القصر ، ولما تكاملوا بالقصر وإذا صالح الحسن نيم مصفر ، فأغلقوا قوم ابن سعود القصر ، وقبضوا على صالح الحسن وإخوانه إلا سليمان تلك الساعة ما كان بالقصر ، ولما اطلع هرب. وأرسلوا صالح وإخوانه إلى الرياض.(@)(@@) ثم استلحق ابن سعود جماعة أهل بريدة وقال : هذا أمر صالح وبدال صالح محمد العبد الله فعاهدوه ونصب محمد العبد الله.(@)(@@) استمر محمد مع ابن سعود بالزين مدة قليله ، ثم وقع الشين من قريب.(@)(@@) وفي آخر جماد أول وصل المتصرف إلى العسكر بالشيحية ، وإذا معه أمر يريد يخالص أهل القصيم على الأمر الذي هو يريد ، فظهر ابن سعود وأهل القصيم لمواجهته ونزلوا البكيرية ، واستلحق ابن سعود(@)PageV08P085(@)(@@) المتصرف وجا إليه معه بعض عسكر ، وهو معطية أمان. وقال له ابن سعود : وش أمرك. قال الأمر بيني وبين أهل القصيم أنت مالك فينا دخل.(@)(@@) والمتصرف مدخل في فكره شيء كثير من طرف القصيم ومنخي ومبخشش.(@)(@@) قالوا أهل القصيم للمتصرف : ماذا تريد؟ قال : أنتم تحت أمري وأريد أحط في وسط عنيزة وبريدة على قصر أحكمهن وأجعل فيهن على طابور عسكر ، وأطواب وذخيرة والإرادات قبضتها في يدي وغيرها أشر منها.(@)(@@) أهل بريدة ما هم مخالفين في هالأمر الذي أعظم منه يبون الدرب الذي يخلي ديرتهم تسابل هل الشمال وهم يغربون ، ولكن أهل عنيزة قالوا : كل هذا منك بالمتصرف ما هو من السلطان وحنا نخابر ونراجع من دونك ، ثم هموا هم وابن سعود بالهجوم عليه ليلا ، ولما أرادوا يمشون عليه استحس بهم فرجعوا عنه ، بعدها صار يتوقع عن الزوذ؟؟؟ بالكلام خاف على نفسه. ورجعوا أهل القصيم كل دخل ديرته وابن سعود انكف ودخل ديرته.(@)(@@) المتصرف استقام بالشيحية ساكن ولكن 
ms1389	 الأشرار ما ادعوه يسكن ، يحركونه على القصيم في كل دفعة يجيه مكاتيب ، ومن الأسباب صار لابن مهنا رسيسة بالشيحية حتى يشوف ما يفعلون ولكنه جاهل وكذاب.(@)(@@) في 14 صفر سنة 1324 ه : طب الرسيسة على ابن مهنا وقال : المتصرف وابن رشيد عقدوا علم على أنهم في آخر هالنهار يمشون ، وفي(@)PageV08P086(@)(@@) ليلة النصف يهجمون على بريدة وإلا عنيزة والعلم أكيد وهو كذاب وابن مهنا استخف.(@)(@@) ومن قبلها بيومين أرسلوا العسكر يريدون طعام من عنيزة وقالوا : ما عندنا شي قطعا إلى حد أنهم قالوا : نشتري صاع الحنطة بليرة ، فقالوا لهم : ما عندنا شي أبدا؟ ثم طب عنيزة ظابط معه دراهم يريد الشراء في كل حال ، وقدم بخشيش للأمير ولا حصل له شي ، ثم أقبل جملة عسكر قدر ماية وخمسين نفر معهم نقود يريدون يشترون ، وأن ما حصلوا فلو يأكلون بروسهم سبب أنهم ذهبوا بالشيحية ، والقصيم منع عنهم كله ، ولما أقبلوا ووصلوا الوهلان عن البلاد قدر ساعة إلا ربع أرسلوا طارفه لابن سليم ، وقالوا : وصلنا إلى هذا المكان ونريد ندخل البلد ، نقضي بعض حاجات قاصرة علينا. أرسل لهم ابن سليم قال : حدكم مكانكم هذا لا تقدمون البلد ، ترى إن قدمتم فأنتم مذبوحين ، فامتنعوا بالوهلان أحسو فيهم أهل الطمع وظهروا عليهم وقعدوا لهم بالشحر ، ومن قام من العسكر يقضي حاجة أخذوا سلاحه ، بقوا يفتتون العسكر ولكن شافوا الأمر يزيد عليهم ، ولما صار آخر النهار قاموا ناحرين عنيزة يبون يزينون رؤوسهم وذلك يوم 14 رجب 1324 ه.(@)(@@) بآخر ذاك النهار (14 رجب) ورد على ابن سليم كتاب من ابن مهنا يقول : إنه لنا بالشيحية طارفه ، وجانا وسط هالنهار في هذا الأمر عبد العزيز ياعصابه وراسي إنه كان أنهم عليكم فحنا نمدكم ، وإن كان أنهم علينا فمدونا ، والعلم أكيد ، العسكر ومتعب ابن رشيد ، وعدهم ليلة النصف ، وهذه ليلة النصف. ولما فرغ من قراءة الخط ، وإذا الصياح ، فسأل عن السبب قالوا : العسكر دخلوا الديرة قال : إنا لله وإنا إليه راجعون(@)PageV08P087(@)(@@) متباعد الأمر ، ركضوا الناس كل أخذ سلاحه وظهروا مسرعين ، ولما تبينوا مع 
ms1390	 باب السافية وإذا العسكر عنده مقبلين ، ولما رفعوا عليهم السلاح ، رموا العسكر سلاحهم وطلبوا الخفر ، فصاح الصوت بين الناس امتنعوا لا تذبحون أحد. فامتنعوا الناس عن الذبح ثم أخذوا سلاحهم والذي معهم من نقود وسلبوهم ووسروهم جعلوهم مع النقط التي من غرب بالبلد ، وأدخلوهم جميعا في قصر (مليحة). فأركبوا خيل نشرف على الأمر بعض الخيل ، لما صارت الساعة (3) ليلا ، رجعت ما عاينت أحد وبعض الخيل تمادت إلى أن وصلت أطراف الشيحية ، وإذا العسكر فيها ولا عنده حركة.(@)(@@) عند ما قبضوا على العسكر قال بعض الناس : يقتلون. وقال بعض : لا نشوف الأمر قبل ، ولله لا باليد كان العلم زين ، وإذا أنا ما تتلطنا إلى حقيقة أمرهم أخذوا سلاحهم ورجعوهم إلى الشيحية.(@)(@@) بريدة بعد ما وقع هذا الأمر صار معهم شفقة على الموافق مع المتصرف بالذي هو لما رأى رغبتهم تمسك في ذاك الوقت سليمان الحسن المهنا بالشيحية ابن عمه محمد العبد الله ، الموجب أن محمد من الذين أشاروا على ابن سعود في صالح الحسن وإخوانه. جمع سليمان جماعة معه ، وفي بريدة جماعة ، وفي 25 رجب دخل بريدة بليل ، ودخل في بعض البيوت يرتقب فجاء الخبر إلى محمد ، وجمع جنده ، فهرب سليمان هو والذي معه أما محمد فرد النظر بالمتهمين وصار يؤدب فيهم ويحبس ويجلي.(@)(@@) أما ابن سعود وظهر وأكان على مطير فوق الأسياح ، وانكف(@)PageV08P088(@)(@@) على عنيزة في شعبان سنة 1324 ه ، وتراود هو وأهل عنيزة.(@)(@@) وقالوا أهل عنيزة : ما لنا نظر للمتصرف على شيء ، كيف نفك بلاديننا منهم ومن غيرهم بفعل ويسلمها بدون كل شي هذا محال. فركب إلى بريدة.(@)(@@) وركب ابن سعود إلى بريدة ولما وصل إليها جمع أهلها وقال : ماذا ترون؟ قالوا : وله ما نتحالف ، ولو أن ما هنا إلا ذولا ما سئلنا ، لكن يجي غيرهم تحت أسبابنا وأغلبها بالغربية ، ونريد نوافقهم ولا بأس لو حطوا قصر فيه طابور ، ويصير في أيديهم بعض الإرادات والصغيرة أهون من الكبيرة ابن سعود وابن سليم ، ولما وصل إليه في بريدة قال له : ماذا ترى 
ms1391	؟(@)(@@) أهل بريدة ما رأيهم. قال ابن سليم : أهل بريدة يرقبون طول كرم ويافث وغزة ما هوب سائلين عن بريدة ، بأي أمر يصير وحنا والله ما يمشي علينا هالأمر ، إلا إما فاكينها ، وإلا مخلينها ، قال ابن سعود : وأنا أقول كذلك يا عبد العزيز لجماعتك ، وترى وعدكم تالي نهار باكر الوهلان ، وهو طرف عنزة ساعة الأربع ، والله وأنا أبو تركي إن ما رجعوا مع الدروب التي جاؤوا تأكلهم الطيور ما يدفنون.(@)(@@) ابن سليم طب على عنيزة ونخا جماعته وإذا هم مشتهين وظهروا واتفقوا مع ابن سعود تالي النهار وهو آخر شعبان وقصدوا العسكر.(@)(@@) بعض الأشرار في كل بندر ملحمين المادة بين المتصرف ومتعب ابن رشيد والدرب واحد المتصرف حب هالمسألة ، لسبب قصف القوت عليهم ، لأنهم مكانهم وابن رشيد شفق عليها ، لأجل يحطون عليها أهل الهوى ما لا يصير وطف الدولة على متعب كما وقع قبل.(@)PageV08P089(@)(@@) أقبل متعب للعسكر رحلة تشبهم ، ولما أقبلوا عليهم وإذا هم بابن سعود مقبل لما اختبروا شردوا.(@)(@@) ابن سعود نزل البكيرية والعسكر صار معهم ضيق ابن سعود حط عليهم حرس ما يدخل عليهم ولا حبه وهم خالين من الطعام.(@)(@@) تصبروا ونفذ صبرهم ، وطرشوا إلى ابن سعود قالوا : نريد نرسل من عندنا رجال نائب عنا يخاطب ابن سعود ، قال : لا بأس فأرسلوا النائب ، قال له ابن سعود : ماذا تريدون؟ قال : ما نريد شيء ، إنما أنت ماذا تريد أن نمشي عليه. قال ابن سعود : أنا أريدكم تفكوننا من شركم وترجعون إلى أهلكم ، قالوا : يا حبذا نحن تونا نعرف المسألة. والله ما جابنا إلى هذا المكان إلا افترى وتزوير الأشرار والبعيد ما يدري ، وأنت رجعنا وكل العسكر والله ما فيهم واحد ما يتكلم عن ألف رجال ، نحن وش لقينا في نجد الأسباع وأخوال السباع. الله يشتم من دخل على الدولة وحسن لها أمر نجد.(@)(@@) فهم ابن سعود يشيلهم إذا في هاك الوقت حرب مقبلين كلهم يبون الكيل من القصيم ، وإذا شيوخهم قادمينهم وطابين على ابن سعود بالبكيرية ، شيوخ عوف ، وشيوخ بني 
ms1392	 عمر ، أكثر من خمسة عشر شيخ ، ثم وصلت المدايد عقبهم فقبض ابن سعود على الشيخان كلهم ، وقال : أنتم يا حرب الذي شلتوا العسكر من المدينة شيلوهم ورجعوهم إلى المدينة صخرة ، وأنتم يا الشيوخ مربوطين عندي والله ما يفتخت منه العسكر واحد أو شي من أشياهم إني معاهد الله ، إني لا أقطع رؤوسكم كلكم يا هالشيوخ.(@)PageV08P090(@)(@@) فقربوا حرب أباعرهم وشالوهم كل الذي ظهروا من طريق المدينة ، أي الذين جاؤوا مع الفريق صدقي باشا وذلك خمسة عشر رمضان.(@)(@@) أما العسكر الذي مع المشير الذين ظهروا من العراق فشالوهم أهل القصيم في كروه مشوا من القصيم في 13 شوال سنة 1324 ه وأوصلوهم الزبير ثم ابن سعود انكف إلى بلدته.(@)(@@) إذا أراد العزيز الحكيم دمار شيء فلو عجز عنه العدو فلله سبحانه وتعالى يسلط عليه الصديق.(@)(@@) أولاد حمود العبيد هم بذاك الوقت سلطان وفيصل أرادوا الحكم ، وأسباب قتل أولاد عبد العزيز من عادتهم إذا صار وقت ساكن يحبون القبض عقدوا رأي ، وحسن القبض لمتعب وإخوانه فاستحسنوه.(@)(@@) أولاد عبد العزيز في 12 ذي القعدة سنة 1324 ه ظهروا جميع ، ولما أقبلوا على جبل ، قالوا : أولاد حمود لمتعب خلونا نضرب هالشعب وحدنا لا ينبهون علينا القوم ، فقال متعب للقوم : اضربو هالشعب وحنا نضرب هالشعب الثاني والوعد مضهار هي والقوم مع شعبه ، وأولاد عبد العزيز : متعب ومشعل وثالثهم طلال النايف عبد العزيز مع شعبه ، واستقفوهم أولاد حمود : سلطان وسعود وقالوا : كل يعرف قسمه لأجل ما يبقى أحد يقومون معه أهل حايل ، ثم كل أولاد أهوى بواحد من ذولاك ، وقتلوهم جميع ، وإذا ثالث أولاد عبد العزيز مخلينه مع الحملة ، وهو اسمه محمد بعد ما ذبحوا إخوانه ركضوا عليه ، ثم بندق أحد أوادم العبيد ، وصاح يحسبه فات وهو صواب.(@)(@@) ركبوا الخيل أولاد حمود وتبعوهم خدامهم ، وركضوا على البلاد ،(@)PageV08P091(@)(@@) ولما دخلو حايل قالوا : أولاد عبد العزيز فاتوا ، والذي يريد الأمان يقبل يأمن العتب. فأقبلوا أهل حايل وعاهدوهم ، وأكثرهم كاره والسبب مشيخة أولاد حمود كثير من أهل حايل ، ومن الرجال الطيبين ، جلوا عن حايل 
ms1393	 منهم من راح إلى ابن سعود ، ومنهم من راح إلى المدينة.(@)(@@) وابن عبد العزيز ، شالوه وأدخلوه في بيت جده حمود العبيد ، ولما دخلوا عليه في بيت أبيهم وذبحوه في حجر أمه وهي أختهم ، القضية جرحت خاطر حمود جدا ولا شاف منه أولاده إلا المعاسر لهذا راح إلى المدينة وسكنها إلى أن توفي فيها.(@)(@@) بقي من أولاد عبد العزيز واحد وهو الصغير اسمه سعود خواله السبهان بلغهم أن آل حمود يبون يذبحونه ، فحالوا دونه خواله السبهان قالوا : هذا طفل لا منه محذور ، وحنا كافلينه إن عاش ، أما دربه دربكم وإلا سلمناكم إياه.(@)(@@) ذهب سلطان إلى ابن سعود وأهل القصيم باذولا مفسده ، ولا أمرهم طيب معكم فقتلناهم وحبينا نعرفكم ، لأجل عقد المحبة والصداقة معكم ، أرسل ابن سعود الجواب على شروط ذكرها لسلطان : جرى ذلك في ذي القعدة سنة 1324 ه.(@)(@@) وبعد ذلك بشهر بأول ذي الحجة ظهر سلطان ونزل مع شمر وهو يترقب الفرصة.(@)(@@) أما ابن سعود بآخر ذي الحجة ونزل جانب القصيم من شمال ، ثم اجتمعت شمر يم سلطان ولما شاف ابن سعود هالحال عدى عليهم وانتذروا ودخل ابن سعود بريدة ، وترك مخيمه مع مطير بالأسياح.(@)PageV08P092(@)(@@) وصل الخبر لسلطان أن ابن سعود دخل بريدة فحذف على أهل الأسياح وقبض على بعض سبوره ، والذي رجع من السبور على سلطان فانقلب ابن سعود راجع.(@)(@@) ابن سعود عرف أنها لحمت استغزا القصيم وظهروا واستقبل ونزل العاقلي والذي معه من البادية.(@)(@@) ثم حذف سلطان على طرف القصيم ، وأخذ على أهل الشيحية بقر وكم بعير ، واطلبه ابن سعود ولا أدركه. ورجع واستغزا الوشم وسدير ، وجاء غزوهم ، ثم عدى شمال. فلما وصل العيون ، رجعت إليه سبوره ، قالوا : ابن رشيد دخل ديرته ، وشمر انتذروا وهجوا. ثم صادف رجال لمحمد العبد الله المهنا معه مكاتيب لسلطان ابن رشيد. المكاتيب من محمد العبد الله وبعض جماعة أهل بريدة ، وإذا فيها عقد صحبة. وبعد ما تملاها ، قال : انكفنا ، وإذا فيصل الدويش عند معدى ابن سعود وقال هذا باين شينه ، وهم فيه ابن 
ms1394	 سعود ، وإذا قومه الذي معه من البادية مطير وعتيبة.(@)(@@) حظر كبار الغزو ، وقال : وش ترون؟ وهو مدخل العلم مع محمد بن حميد وكبار عتيبة. قالوا : ما لك إلا تنكف ، ابن رشيد دخل ديرته ، وشمر هجو وأنت لاحق عليهم. قال : انكفنا ، ثم انكف القوم.(@)(@@) والمقصد نكوفة مطير لا ينتذرون ، وواعد عتيبة يلتوون من قفا القصيم ، ووعدهم الأسياح.(@)(@@) ثم عود ابن سعود ، وأراد يكشف عن أمر أهل بريدة ، هل هم اطلعوا أنه قابض على المركوب. فأرسلوا إليه رجال يقولون : نترجاه لا يقدم(@)PageV08P093(@)(@@) علينا ، حنا معنا علم أن حنا مسبوبين عنده ، ونخاف يأخذ فينا الأقاويل.(@)(@@) ابن سعود يوم وازن بريدة أمر على البيرق يبتل وبتل ، وركب فرسه معه أربعة خيالة ، حداهم صالح الزامل ، ودخل بريدة ، وحظر ابن مهنا وجماعة أهل بريدة. قال : ما شأنكم وش حدكم على هالأمر. ثم جحدوا كل علم ، ولا أقروا بشي ، لأنهم شافوا ابن سعود وده يلف المادة ، ما وده بالذي يكشف الحال وده في تلبيد الأمور.(@)(@@) قال لهم ابن سعود : الغاية كان عندكم علم غير هذا ، أو دربكم غير دربي ، فها أنا جايكم وحدي ، لا تلفونها على شين. قالوا : يا عبد العزيز حنا من أعيال اليوم ، والله أن تشوف أمر يعجبك منا ، وأثرها بالعكس.(@)(@@) قال : عاهدوني ، فقاموا أهل بريدة ، وعاهدوه العهد التام. ثم قام محمد العبد الله ، وعاهد بالله حط السيف على رقبته ، وقال : كان خنتك أن الله يسلط على في سيفي أني تحت أمرك خفي وبين ، وإني معاهدك حتى على أولاد عبد الله المهنا.(@)(@@) ثم ركب ابن سعود وسار مجنب ، يودي أنه منكف إلى ديرته. ثم عارضوه عتيبة وعدي في فيصل الدويش ، وأغلب علوي معه هاك الوقت.(@)(@@) انتذر الدويش وزبن المجمعة ، وهي في هاك الوقت معادية ابن سعود ، ونزل تحت الجدار ، وظهروا أهل المجمعة مساعدين للدويش زحمهم ابن سعود وحصل كون جيد. وكسرهم ابن سعود ، وحجرهم داخل الجدار البدو والحظر والطالعي ، كلهم صوب فيصل الدويش الذي صوبه فاجر بم شليويح صواب شين ، انكف ابن سعود ودخل ديرته 
ms1395	 في ربيع آخر سنة 1325 ه.(@)PageV08P094(@)(@@) أهل بريدة جزموا على صحبة ابن رشيد ، وأركبوا له خفية ، ثم قالوا لعلنا أننا نحصل أهل عنيزة معنا ، حتى يصعب الأمر على ابن سعود ونتقي فيهم. ثم أركبوا رجال إلى أهل عنيزة ، واجتمعوا مع جماعة أهل عنيزة وابن سليم. قالوا أهل بريدة : حنا وإياكم سوقين من بلد واحد ، ومع أن حنا وإياكم قويين صايرين طعم للحكام ، أتلفونا وسبونا ، وحنا قويين راع الجنوب وراع الشمال يتشفق الزين منا ، والبخيت منهم الذي حنا نصاحبه.(@)(@@) يضلون على أهل عنيزة بغير تفسير.(@)(@@) يريد أهل بريدة انفراد أهل عنيزة عن ابن سعود لأجل ينجيرون على دربهم ، قالوا أهل عنيزة : اللهم إننا نعوذ بك من همزات الشياطين ، يا أهل بريدة خوفوا الله في عهود حطيتوها على أرقابكم ، ثم خوفوا الله في ضعفائكم. الله سبحانه أطفى الفتنة ، وريح العرب عقب هاك الدرك تبون منها جذعه. ثم أهل بريدة صاروا يعددون محاسن ابن رشيد ومساوي ابن سعود ، وأكثروا اللحاح. قالوا أهل عنيزة : ما لنا في هالبحث ولا توردون علينا بشي ، لكن أنتم وش الذي أخلفكم على ابن سعود ، وعلينا يا ربعكم وش الذي يمنعكم عن دربكم الأول. قالوا : اليوم ما حنا آمنين من ابن سعود.(@)(@@) قالوا أهل عنيزة : صار معلوم أنكم خايفين. أما حنا فلا خفنا ولا حصل ما يوجب الخوف. وعليه حنا نبي نعطيكم عهد بالله أن بريدة سوق سواق عنيزة ، ونعاهدكم أنه ما يجري على الطرق من أهل بريدة شيء إلا هو جاري على الشرف من أهل عنيزة ، وأن حنا مع ابن سعود في كل أمر إلا عليكم.(@)PageV08P095(@)(@@) فأنتم أعطونا عهد أن دربكم دربنا يا أهل عنيزة ، واتركوا عنكم أهل الشمال. قالوا : حنا ما ناثق بابن سعود ، ولا نعطيكم على هالجواب ، ثم ركبوا إلى بريدة.(@)(@@) أهل عنيزة كتبوا إلى ابن سعود وطلبوا منه يوافق مع أهل بريدة بالذي هم يقولون ابن سعود رغب في تلبيد الأمور ، وأرضا أهل عنيزة ، وقطع حجه أن ما عنده إلا الزين. ثم كتب خط وأرسله إلى 
ms1396	 أهل عنيزة فيه شروط طالبينها من أهل عنيزة وراضي فيها منها أن بريدة وخببتها بيد أهل بريدة حكمهن وأمرهن. ولا فيهن أمر لابن سعود وأيضا أن ابن سعود إذا ظهر من ديرته ما يقرب بريدة قوم ، ولا ينزل قرب البلاد ، يعني ما هم واثقين فيه ابن سعود راضي في هذا الأمد بالخط ، إنه عليكم عهد الله وأمان الله ، والخاين يعاقبه الله.(@)(@@) أنتم يا أهل عنيزة ، يا الدرب الذي تدخلون فيه من طرف أهل بريدة كايد أوهين أنه تام وأجزموا بأنكم ماينين في كل ما تجرون.(@)(@@) أهل عنيزة لما وصلهم المكتوب ، أرسلوه إلى أهل بريدة ، وقالوا : هذا جواب ابن سعود ، ونحن نعاهدكم. كان أخلف الأمر أننا معكم ، ولكن الأمر ما فيه حيلة ، الرجال جازمين على العداوة ، وقد انعقد العلم بينهم وبين سلطان. ومرادهم في هذا الطمع بأهل عنيزة عسى أنهم يدخلون معهم في هذا الأمر ، وهيهات.(@)(@@) ولما أقبل القيض خافوا أهل بريدة من ابن سعود بموجب أشياهم على الغضا ، وأركبوا لسلطان وحسنوا له الأمر. وقالوا : أقبل انزل في طرفنا لأجل يعظم الأمر على ابن سعود ، ويبين العيب فيه ، وهو بالجنوب ، ولا يشمل إلى طرفنا ، لأننا مستعدين في همة وقوات ،(@)PageV08P096(@)(@@) والقصيم كله تبعنا وأهل عنيزة. وأعديننا في قدومك ما يحبون يتبينون الآن. وحنا نبي اسمك لأجل العربان ، والابن سعود ما هو همك إذا كلف نفسه وجا بألفين رجال ، حنا ظهرنا بأربعة آلاف. أخذ هالجواب رأس مال وطمع وظهر ونزل بريدة يوم (أربعة عشر) 14 رجب سنة 1325 ه.(@)(@@) بعد ما وصل سلطان إلى بريدة ، سألهم عن عنيزة والقصيم قالوا : عنيزة إلى الآن ما ندري عنها ، والقصيم يهون أمره. قال لهم : وش الحيلة في أهل عنيزة. قالوا : ننتخب ثلاثة أو أربعة من جماعتنا وواحد من رجالك ، ونرسلهم يجاوبونهم ويحسنون لهم الأمر ونقول لهم : تونو في عنيزة ، لا تستعجلون بالرجوع إلينا ، خابرونا وأنتم فيها لأجل ثقتهم في عنيزة. تخلى أهل القصيم يركبون إليك وابن سعود إذا علم في مراودنا حنا وإياهم وإن رجالك فيها توحش ولا 
ms1397	 والله يتوجه إلى القصيم ، أو ياصل الوشم مشمل.(@)(@@) ثم أرسلوا معتمدينهم معهم رجال سلطان ، وهم من أكابر بريدة.(@)(@@) فلما صاروا قرب البلد ، تراودوا. قالوا : ما نرسل قبلنا أحد نريد دخولنا في غفلة لأجل إذا دخلنا ، عظمت المادة عند كل أحد ، القريب والبعيد.(@)(@@) ثم تغانموا الدخول. فلما أقبلوا على الباب الظاهري من بيبان البلد ، طفح العلم إلى ابن سليم. ثم اختبط ونخا رجاجيله والزقرت ، قال : انطحوهم وبالمكان الذي توافقونهم فيه رجعوهم لا يمشون من توالي البلاد ولا خطوة. وأنتم الله الله عصى فيهم ، وعصى بأركابهم انفروا جميع. ولما وافقوهم فعلوا أعظم مما أمروا عليه ، واستقفوهم لما وصلوهم الوادي ، ثم أعرضوا أهل عنيزة فلما وصلوا بريدة ، فإذا هم طقوق ومكسوريه(@)PageV08P097(@)(@@) الخواطر ، ورجال سلطان كذلك ، من هالسبب تراوت رواية سلطان عن بعض الأمور.(@)(@@) أهل عنيزة شدو الحرب ، وركبوا لابن سعود ، وأخبروه فيما صار.(@)(@@) ثم طب عبد العزيز الحسن مركوب من ابن صباح ، يريد يتوسط المادة. أهل بريدة لما رأوا ابن صباح متداخل فيها ، زادت بهم ولا وافقوا على شيء ، وسلطان كذلك ، ثم ظهروا وغزو مع سلطان وشد ونزل البكيرية ، وطاحوا عليه أهل البكيرية والهلالية وأهل الخبرا والبدايع وأسلموه. فلما وصل هذا الحد ، وقف ورأى أن الأمر وقف على أهل عنيزة يغيرون ، ويكسبون من قومه من كل جانب.(@)(@@) فلما وصل الخبر إلى ابن سعود ، استغزا الجنوب ، وأقبل معه قوم عديدة بدو وحضر. فلما وصل الوشم ، اختبر سلطان شد ورجع إلى بريدة ، واستلحق أهل بريدة ، وقال لهم : أريد انكف. قالوا : كيف يوم جات الحاجة. قال : ابن سعود ما جا إلا يدور في أنا ، وإذا رجعت ودخلت حايل أنتم ما فيكم لهم ، ولا على ديرتكم شرهه. وإذا شافني داخل حايل ، انكف. وأنا إذا انكف ظهرت. قالوا : كيف توهقنا ، وتتركنا ما يصير. قال : ما في لياقة لابن سعود. قالوا : أجل أثبت عندنا على جال الديرة ، لأجل ما يروزنا بذلك مراح. وما دمت في طرف بريدة ما له فينا طمع وحنا نترقب الفرصة فيه لا بد تحصل ، فبقي 
ms1398	 عندهم وهو كاره ، حيث الذي وعدوه ما شافه في شيء ، وهم سكنوه بالكلام ، وخفوا أطرافهم.(@)(@)(@@)(@@)(@@) |||| ** وفي يوم 15 رجب سنة 1325 ه :(@)في رجعة ابن رشيد على بريدة جا أهل عنيزة مقالات هزب وتوعد على عدم موافقتهم على رأي أهل(@)PageV08P098(@)(@@) بريدة الذي هم عملوا ، ثم همو يمشون يم ابن رشيد ، والذي معه من البادية على وادي عنيزة يريدون يجدونه عندهم لكن بر خواطر لأهل عنيزة.(@)(@@) أهل عنيزة بلغهم الخبر ، ودفعوا قدر ستماية بواردي إلى الوادي بساعة وصول الخبر في ليل ، وقالوا : أهل الديرة يلحقون ضبطوا اللثامة.(@)(@@) ولما أصبحوا شافوا أنه ريح وانفشت.(@)(@@) ابن سعود في 15 شعبان 1325 ه وصل إلى عنيزة ، معه غزو عديد حضر وبدو. استقام يوم واحد ومشى ليلة 17 منه الساعة أربع ، واستغزا أهل القصيم ، ومشى قبل يصلون إليه. وأهل عنيزة ظهر منهم أربعماية ذلول مردوفة سرا يريد سلطان على أطراف بريدة ، فحس فيه سلطان وشد ودخل بريدة. ولما وصل ابن سعود إلى مكانه ، وإذا هو داخل. ولما صار الصبح مشى ابن سعود على الديرة ، واظهروا أهل بريدة وابن رشيد. وإذا فيصل الدويش يقبل على وعد مع سلطان ، يريد نصرته طلبا للثأر.(@)(@@) ولا علم بوصول ابن سعود إلى هذا المكان. ولما طالعوا جردته ، ووصل على الطرفية ركب ابن سعود عليها ولحقها ، ثم هجوا عنه ، وأخذ تالي جيشهم ، ورد على البيوت وأخذها ، وقطع السوادين ونزل ابن سعود الطرفية.(@)(@@) أما سلطان فأهل بريدة قالوا : ما لنا إلا نأتيه بغتة ، وعقدوا رأيهم على ذلك ، ونبهوا لأهل بريدة بالعرضة ، وعرضوا خارج البلد ، ثم أغلقوا الأبواب ومشوا فيهم ، وأغلب الناس ما يعلم إلى وين. ولما صارت الساعة 8 ليلا ، وإذا هم على مخيم ابن سعود ، وإذا ابن سعود وقومه سارين جنس البارجة. واليوم كله أكاوين ، وإذا هم حاطين نواطير دون(@)PageV08P099(@)(@@) المخيم ، وإذا النواطير وأهل المخيم دايخين وراقدين ، فوصلوا إليهم ما حسوا فيهم وهيقوا فيهم. قوم ابن سعود من انتبه اعتزا وانتخا ، ونطح القوم. ولما شافوا حظور فتنتهم ، وسرعة مقاظبتهم إياهم ، انكسر ابن رشيد وقومه ، ثم ركبوا أثرهم 
ms1399	 يذبحون ويأخذون الغنايم كثيرة. والذبح ما هو كثير ، تقريب مائة رجل.(@)(@@) أهل بريدة دخلوا الديرة وسلطان جنبها معه ستة ، أو سبعة خيالة وأخيه فيصل تواسع الأمر ، ودخل بريدة وقومهم منهم من زين بريدة ومنهم من هج على وجهه. واستقام ابن سعود هناك اليوم ، ومن باكر شد ونزل أطراف بريدة ، الأثمار في هاك الوقت يانعة ، قرى بريدة وخببتها كلها هجرها أهلها ، ودخلوا بريدة في عيالهم ونساهم ، والذي أدركوا من المواشي.(@)(@@) قوم ابن سعود البدو والحظر أقاموا اثنا عشر يوم وهم يجنون من كل شيء ، حتى استكلوا الأثمار والذي بالقصور.(@)(@@) سلطان طب على ابن طوالة بالعيون ، وأخبره عما جرى ، وقال برغش : تبي نركب الآن سبور ، يكشفون عن ابن سعود هو وجه شمال فحنا نهج ، وإن كان هو نزل على بريدة.(@)(@@) فإذا حنا ما نستركض أنفسنا. رجعوا السبور وقالوا : نزل بريدة سلطان حب يروح إلى حايل. إنما قال له برغش : ما يصير وأنت ما تدري عن أهل بريدة هذي الخيل والرجال ، نبي نتغانم الفرصة من ابن سعود وندخل بريدة في ليل ، ونشوف شو صار عليهم. لما دخلوا شافوهم آمرين.(@)PageV08P100(@)(@@) ابن سعود بعد ما استقام 12 يوم ، انكف على عنيزة في آخر يوم من شعبان سنة 1325 ه ، استقام يوم واحد ، ثم شد ونزل البكيرية يوم 15.(@)(@@) ثم شد ، ونزل الرس. ثم شد وانكف ودخل ديرته.(@)(@@) سلطان لما تحقق نكوف ابن سعود توجه إلى ديرته أما ابن سعود ، وكان حاط سبور على سلطان وبريدة إذا ظهر من بريدة.(@)(@@) ابن رشيد ظهر من بريدة ، ودخل ديرته.(@)(@@) تمت المسألة بين أهل عنيزة وأهل بريدة من رمضان سنة 1325 ه إلى ربيع سنة 1326 ه ، والنهب بينهم حامي عنيزة صار فيها زقرت وقعدية يحذفون بأنفسهم على الطمع ، ولو دونه خطر. ولا زال كل يوم الكسوب تلحي من أطراف بريدة.(@)(@@) أهل عنيزة خافوا من تلاف أهل بريدة وركبوا إليهم ، وقالوا : نبي نتداخل المسألة بينكم وبين ابن سعود ، حنا نمون عليه في كل أمر ، وأنتم ما نذخر الذين لكم ، وأنتم تدرون أن عزكم عزلنا 
ms1400	 ، وبقاكم كذلك. وحنا نقوي ابن سعود على أن بريدة وطوارفها لكم ، ولا يمشي عليها أمر ابن سعود ، وابن سعود تكفيه نجد دون بريدة ، ولا قبلوا.(@)(@@) في آخر شهر ذي الحجة سنة 1325 ه : جمع ابن مهنا شاشته زقرت بريدة ، ومن الجنوب ودفعهم إلى البكيرية ، والأمير فيها عبد الله الراجحي منصوب ابن سعود ، طبوا البكيرية وأهلها أجاويد ما هم يخالفون على أحد. ولما شافوا الرواجح شغل أهل البكيرية شردوا وزبنوا الهلالية ، وإذا هي ذليلة ولا زبنوهم ، أما جماعة ابن مهنا دخلوا البكيرية ، وسلمت لهم ثم لحقوا الرواجح بالهلالية ، وذبحوا عبد الله ، واثنين من حمولته.(@)PageV08P101(@)(@@) وقبضوا على البكيرية. ثم طبوا الرواجح عنيزة وبعضهم راح إلى ابن سعود ، وبقيت الحال على الصورة.(@)(@@) في ربيع أول سنة 1326 ه : ظهر ابن سعود غزاي معه أهل الجنوب البدو والحظر ، وصل المستوى عن بريدة يوم واحد ، وإذا جماعة أهل بريدة متعيفين من ابن مهنا. ولما تحققوا ظهرة ابن سعود ، نطحوه رجال يجذبونه ، فواصل السير إلى قرب بريدة. ولما وصل وادي عنيزة في 25 ربيع أول ليلا ، ناطحه رجال من أهل بريدة يقول : إنهم يقولون ما هو الليلة لأنهم ما سنعوا الدرب ، فانقلب إلى عنيزة ودخلها.(@)(@@) أهل الخبوب اختبروا وجاؤوا إليه في عنيزة ، وطاحوا عليه وعي يقبلهم هو عنده. وقالوا : خف الله حنا لك ، ما دربنا درب ابن مهنا. قال : أنا لكم على وحده أنكم أول تعاهدوني أنكم عدو لابن مهنا الثانية أنكم الصبح تعارضني فزعتكم ، يا أهل الخبوب كلها بالخظر ، والذي يتأخر تري ما هوب بالوجه. قالوا : تم. وراحوا.(@)(@@) ولما مشى ابن سعود ، عارضوه في مثناة الدرب ، وعرضوا عنده وقالوا : يا أول من يركض على بريدة ، إنه حنا ، ركب معه غزو عنيزة وغزوان القصيم تلافت عليه ، ولما أقبل على أطراف بريدة وإذا هو وقت حصاد الزروع.(@)(@@) عدموا زروع كثيرة وخربوا قلبان بالصباخ ، ثم قصد شمال عن بريدة في طرف الشقة ، يريد منزل له فبلغه في ذاك اليوم خبر أن ابن رشيد ظهر ، يريد نصرة أهل بريدة. ثم ثور يريد 