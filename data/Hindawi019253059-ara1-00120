ms101	 :(@)(@)(@@) إذا سحبتها ضاعت منك السيادة، وإذا خليتها تبقى انت اللي بتتنازل عنها وكيفكان هي رايحة رايحة، فتفضل إنها تضيع ولا إنك تتنازل عنها؟(@)(@)(@@) السيد :(@)(@)(@@) كروتني في دي رخرة كمان، معلهش، كله يتعوض، يعني احنا بقى خلاص، سيبنا الرواية وبقينا لا سيد ولا فرفور.(@)(@)(@@) فرفور :(@)(@)(@@) مع ألف سلامة (ملقيا بالكتاب إلى جانب المسرح)(@)(@)(@@) مع ألف سلامة.(@)(@)(@@) السيد :(@)(@)(@@) ونقف كده من غير رواية؟(@)(@)(@@) فرفور :(@)(@)(@@) مين قال لك من غير رواية.(@)(@)(@@) السيد :(@)(@)(@@) أمال هو فيه رواية تانية؟ عندك رواية؟(@)(@)(@@) فرفور :(@)(@)(@@) لأ، ماعنديش.(@)(@)(@@) السيد :(@)(@)(@@) أمال رواية تانية إيه بقى.(@)(@)(@@) فرفور :(@)(@)(@@) اللي حنألفها احنا.(@)(@)(@@) السيد :(@)(@)(@@) أهو ده عيبك يا فرفور، إنك تيجي ساعة الجد وتهزر، نألفها إيه، هو احنا نعرف نألف جملة واحدة، كلمة حتى، لما عايزنا نألف رواية، وامتى؟ دلوقتي كده واحنا واقفين قدام الناس؟ نألفها كده ونندمج فيها ونمثلها وكل ده في وقت واحد، ليه، كانوا قالوا لك علينا عباقرة.(@)(@)(@@) فرفور :(@)(@)(@@) إنت بتعقدها أوي، دي بسيطة يا شيخ ولا عايزة عبقرية ولا حاجة، دا انت حتلاقيها سهلة بشكل.(@)(@)(@@) السيد :(@)(@)(@@) سهلة إيه بس، وتأليف إيه، هو ده معقول إن اتنين يقعدوا يألفوا كده مع بعض.(@)(@)(@@) فرفور :(@)(@)(@@) لأ، ما احنا حنقسمها.(@)(@)(@@) السيد :(@)(@)(@@) نقسمها ازاي؟(@)(@)(@@) فرفور :(@)(@)(@@) واحد يألف الأدوار، والتاني يختار، تحب بقى تألف انت وأختار أنا، ولا أألف أنا وتختار انت؟(@)(@)(@@) السيد (لنفسه) :(@)(@)(@@) أما عبيط صحيح، طيب أنا أنقي أسهل شغلة بقى ... ألف انت يا سيدي وأنا أختار.(@)(@)(@@) فرفور (لنفسه) :(@)(@)(@@) أما عبيط صحيح، هو موش عارف إن اللي حألفه مافيهش خيرة ولا حاجة ... شوف بقى يا سيدي، لأ، ما تنفعش دي، دي زلة لسان، إحنا من هنا ورايح زي ما اتفقنا لا فيه سيد ولا فرفور، خدت بالك بقى احنا لا حنعمل زي المؤلفين ونسرح ونحلم، ونخرف ولا كلام من ده، إحنا حنبتدي على طول بالحقيقة، بالموجود.(@)(@)(@@) السيد :(@)(@)(@@) والموجود ده إيه؟(@)(@)(@@) فرفور :(@)(@)(@@) أنا وانت.(@)(@)(@@) السيد :(@)(@)(@@) يعني فرفور وسيد.(@)(@)(@@) فرفور :(@)(@)(@@) إنت حتستعبط، أنا راجل وانت راجل، نبقى إيه، راجلين. أدحنا أهه، أنا وانت، وانت وأنا زي 
ms102	 بعض تمام.(@)(@)(@@) السيد :(@)(@)(@@) كويس أوي، وبعدين.(@)(@)(@@) فرفور :(@)(@)(@@) وبعدين بقى نشتغل زينا زي بعض تمام، لا انت سيدي ولا أنا سيدك.(@)(@)(@@) السيد :(@)(@)(@@) قصدك يعني نبقى احنا الاتنين فرافير؟(@)(@)(@@) فرفور :(@)(@)(@@) ما بلاش الأسامي القديمة دي، ولا أقول لك يعني انت جيت في جمل، افرض اننا يا سيدي الاتنين فرافير.(@)(@)(@@) السيد :(@)(@)(@@) كويس أوي، ومين بقى حيبقى السيد؟(@)(@)(@@) فرفور :(@)(@)(@@) سيد إيه ده كمان، مفيش أسياد، كل واحد سيد نفسه، فرفور نفسه وسيد نفسه.(@)(@)(@@) السيد :(@)(@)(@@) بس؟(@)(@)(@@) فرفور :(@)(@)(@@) مابسش، ياللا، آدي احنا أهه، من أول وجديد، يا مولاي كما خلقتني، لا مؤلف ولا رواية ولا يحزنون، نشتغل بقى.(@)(@)(@@) السيد :(@)(@)(@@) نشتغل إيه؟(@)(@)(@@) فرفور :(@)(@)(@@) في صنعتنا برضه، تربية، ياللا ضهري في ضهرك وفاسك في إيدك وفاسي في إيدي ... وتوكلنا على الله. (ويرفعان فأسيهما فيصطدمان.)(@)(@)(@@) فرفور :(@)(@)(@@) ده شغل ده يا جدع، ما تشتغل كويس.(@)(@)(@@) السيد :(@)(@)(@@) احنا مش اتفقنا، ماحدش له كلمة على التاني، كل واحد سيد نفسه، اشتغل بقى يا سيد نفسك (يبدآن في العمل، فرفور يترك الفأس ويهم بالحديث، ولكن نظرة من سيده تعيده إلى عمله ... السيد يتوقف فينظر له فرفور بحدة واتهام فيشير له بأنه يريد أن يهرش مكانا في ظهره. يحاول فلا يستطيع، يطلب من فرفور، يرفض فرفور بشدة، فينتهز السيد فرصة تلاقي ظهراهما أثناء الاعتدال ويحك ظهره في ظهر فرفور، فرفور يغتاظ من تكرار العملية فينحني مرة ولا يعتدل بينما السيد قد وقف واعتدل ودفع نفسه إلى الوراء ليحك ظهره بظهر فرفور فيقع على ظهر فرفور الذي يعتدل بها وينتظر أن يغادر ظهره بعد ما وقف، ولكنه يظل ملتصقا به، فينحني فرفور ليفحر ويظل السيد أيضا لاصقا بظهره، يقف فرفور ويبدأ في الانحناء وحين يجد الآخر لا يزال لاصقا بظهره يعود إلى الوقوف ثم يدفع السيد إلى الأمام ليجبره على الانحناء ثم بسرعة وبخفة يعتدل تاركا السيد منحنيا. ينحني هو الآخر ويظل منتظرا أن يعتدل السيد، ويظل السيد منتظرا أن يعتدل فرفور، فرفور ينتهز الفرصة مرة ويعتدل بسرعة فيعتدل الآخر، ولكن فرفور يكون قد عاد 
ms103	 إلى الانحناء) .(@)(@)(@@) السيد :(@)(@)(@@) اسمع يا فرفور.(@)(@)(@@) فرفور :(@)(@)(@@) ولا كلمة، اشتغل.(@)(@)(@@) السيد :(@)(@)(@@) عايز أكلمك.(@)(@)(@@) فرفور :(@)(@)(@@) وانت بتشتغل.(@)(@)(@@) السيد (ينظر إليه بغيظ ويعود للعمل) :(@)(@)(@@) وبعدين يا فرفور، حنفضل نشتغل كده؟(@)(@)(@@) فرفور :(@)(@)(@@) أيوه، حنفضل نشتغل كده.(@)(@)(@@) السيد :(@)(@)(@@) عاجبك كده؟(@)(@)(@@) فرفور :(@)(@)(@@) أنا عندي كده أحسن مليون مرة من إني أشتغل لوحدي، وانت تسيد علي.(@)(@)(@@) السيد :(@)(@)(@@) ما احنا يا فرفور ياخويا لازمنا حد يسيد علينا.(@)(@)(@@) فرفور :(@)(@)(@@) لازمنا ليه، مالوش لازمة أبدا.(@)(@)(@@) السيد :(@)(@)(@@) على الأقل يقول لنا نشتغل امتى ونبطل امتى.(@)(@)(@@) عبد الرحمن أبو زهره في دور الميت.(@)(@)(@@) فرفور :(@)(@)(@@) كل واحد يقول لنفسه.(@)(@)(@@) السيد :(@)(@)(@@) طيب أنا أهه، حاقول لنفسي بطلي يا نفسي ... خلاص بطلت.(@)(@)(@@) فرفور :(@)(@)(@@) ودي مرجلة دي، ما تشتغل يا جدع زي الناس.(@)(@)(@@) السيد :(@)(@)(@@) مالكش كلام علي، كل واحد سيد نفسه.(@)(@)(@@) فرفور :(@)(@)(@@) ما هو اعمل حسابك، لو ما اشتغلتش مفيش أكل.(@)(@)(@@) السيد :(@)(@)(@@) وهو فين الأكل، يعني شايف الزباين نازلة ترف، ما هو احنا بقى لنا يوم بطوله عمالين نشتغل على الفاضي.(@)(@)(@@) فرفور :(@)(@)(@@) ولا يهمك، زمانهم جايين في السكة، أنا شايف هللولة جاية من بعيد أهه، وواحدة نازلة صويت، ده لازم ميت سقع، اشتغل بقى ياللا.(@)(@)(@@) السيد :(@)(@)(@@) وحايعرفوا إن احنا هنا ازاي، موش لازم واحد مننا يشتغل والثاني يروح يقابلهم.(@)(@)(@@) فرفور :(@)(@)(@@) مفيش كلام من ده، إحنا الاتنين نشتغل، وعشان يعرفوا مكاننا أهه، نعلق يافطة ... هنا تربية القبور لصاحبيه فرفور وفرفور. (تدخل جنازة مكونة من ثلاثة رجال يحملون ميتا في كفنه بلا خشبة، وإنما اثنان منهم يحملان من ناحية والثالث يحمله من عند قدميه، الميت هو نفس الشخص الذي كان سارحا بنفسه في الفصل الأول، وخلف الجنازة أرملة الفقيد متشحة بالسواد معفرة الوجه معصوبة الرأس بين يديها وشاح أسود تندب به.)(@)(@)(@@) القادمون :(@)(@)(@@) سلامو عليكم يا جماعة.(@)(@)(@@) فرفور : ... سلام ورحمة الله.(@)(@)(@@) السيد : ...(@)(@)(@@) فرفور :(@)(@)(@@) أنا بيتهيألي إننا شفنا الجدع ده قبل كده.(@)(@)(@@) السيد :(@)(@)(@@) يعني حنكون شفناه فين يا أخي.(@)(@)(@@) فرفور :(@)(@)(@@) مش فاكر، إنما بيتهيألي يعني بيتهيألي إن الراجل ده اشتغلنا مرة عليه، مش فاكر الخمسين قرش.(@)(@)(@@) السيد :(@)(@)(@@) أنهي خمسين 
ms104	 قرش؟(@)(@)(@@) فرفور :(@)(@)(@@) لما كانت مزنقة أوي مرة.(@)(@)(@@) السيد :(@)(@)(@@) أنهي مرة؟(@)(@)(@@) فرفور :(@)(@)(@@) لما كنا عايزين ميت نشتغل عليه.(@)(@)(@@) السيد :(@)(@)(@@) أنهي ميت؟(@)(@)(@@) فرفور :(@)(@)(@@) عندك حق، ما هم كتير، الواحد حيفتكر إيه ولا إيه.(@)(@)(@@) الميت (يميل برأسه محدثا فرفور وسيده) :(@)(@)(@@) إنتم تربية قبور.(@)(@)(@@) فرفور والسيد :(@)(@)(@@) أيوه يا عم يلزمك خدمة؟(@)(@)(@@) الميت :(@)(@)(@@) عندكم دفنة كويسة؟(@)(@)(@@) فرفور والسيد :(@)(@)(@@) أوي أوي، أحسن دفنة في السوق.(@)(@)(@@) فرفور :(@)(@)(@@) تحب تندفن دور أرضي؟(@)(@)(@@) السيد :(@)(@)(@@) والله بدروم أحسن، كل ما وطيت يكون أحسن.(@)(@)(@@) فرفور :(@)(@)(@@) وتحبها دفنة صيفي كده؟(@)(@)(@@) السيد :(@)(@)(@@) والله ننقي لك الغطا شتوي؟(@)(@)(@@) فرفور :(@)(@)(@@) وتحبها على البحري؟(@)(@)(@@) السيد :(@)(@)(@@) ولا صعيدي قبلي؟(@)(@)(@@) الميت :(@)(@)(@@) إيه ده يا أخويا ده، فين المعلم بتاعكو؟(@)(@)(@@) فرفور والسيد :(@)(@)(@@) احنا الاتنين معلمين.(@)(@)(@@) الميت :(@)(@)(@@) أمال فين الصبيان بتوعكم؟(@)(@)(@@) فرفور والسيد :(@)(@)(@@) ما احنا برضه الصبيان.(@)(@)(@@) الميت :(@)(@)(@@) إيه اللخبطة دي، هي الآخرة برضه ملخبطة زي الدنيا، إنتو يا جماعة انتو، إنتو من أهل الدنيا ولا من أهل الآخرة؟(@)(@)(@@) فرفور والسيد :(@)(@)(@@) بين بين.(@)(@)(@@) الميت :(@)(@)(@@) ما هو أنا ما بينفعنيش الكلام ده، (لحامليه)(@)(@)(@@) نزلوني يا أولاد.(@)(@)(@@) زوجة الميت :(@)(@)(@@) يا حبيب عيني، ماكانش يومك اليوم ده يا سبعي.(@)(@)(@@) الميت :(@)(@)(@@) اسكتي يا ولية انتي رخرة وانتي ملخبطاني كده دنيا وآخرة، استني أما نشوف حكاية الناس دي إيه، إنتو حكايتكم إيه انتم الاتنين صبيان، وانتو الاتنين معلمين، والله ده لا شغل صبيان ولا شغل معلمين.(@)(@)(@@) فرفور والسيد :(@)(@)(@@) أمال شغل إيه؟(@)(@)(@@) الميت :(@)(@)(@@) شغل عيال، ما تشوفوا لي أمال واحد أتكلم معاه.(@)(@)(@@) السيد (لفرفور) :(@)(@)(@@) جالك كلامي، موش قلت لك لازم واحد مننا يفحر والتاني يتفق.(@)(@)(@@) فرفور :(@)(@)(@@) مفيش كلام من ده، نشتغل سوا سوا ونتكلم سوا سوا.(@)(@)(@@) السيد :(@)(@)(@@) أهو عايز واحد بس يتكلم معاه.(@)(@)(@@) فرفور :(@)(@)(@@) واحنا على مزاجه، هو اللي لازم يمشي على مزاجنا.(@)(@)(@@) الميت :(@)(@)(@@) اتفقتوا؟(@)(@)(@@) فرفور والسيد :(@)(@)(@@) أيوه، اتفقنا.(@)(@)(@@) الميت :(@)(@)(@@) أتكلم مع مين فيكم بقى؟(@)(@)(@@) فرفور والسيد :(@)(@)(@@) معانا احنا الاتنين.(@)(@)(@@) الميت :(@)(@)(@@) أنا عايز واحد.(@)(@)(@@) فرفور والسيد :(@)(@)(@@) الاتنين.(@)(@)(@@) الميت :(@)(@)(@@) واحد.(@)(@)(@@) فرفور والسيد :(@)(@)(@@) الاتنين.(@)(@)(@@) الميت :(@)(@)(@@) ما هو يا واحد أكلم معاه يا أسيبكو وأشوف غيركم.(@)(@)(@@) السيد :(@)(@)(@@) شفت بقى 
ms105	 .(@)(@)(@@) فرفور :(@)(@)(@@) سيبه يروح مطرح ما يروح.(@)(@)(@@) السيد :(@)(@)(@@) يروح ازاي، وتضيع شغلنا طول النهار على الفاضي.(@)(@)(@@) فرفور :(@)(@)(@@) وبعدين؟(@)(@)(@@) السيد :(@)(@)(@@) نسمع كلامه، وأكلم أنا معاه.(@)(@)(@@) فرفور :(@)(@)(@@) لا يمكن.(@)(@)(@@) السيد :(@)(@)(@@) حايمشي.(@)(@)(@@) فرفور :(@)(@)(@@) يمشي أحسن ما يمشي كلامه علينا.(@)(@)(@@) السيد :(@)(@)(@@) احنا مضطرين.(@)(@)(@@) فرفور :(@)(@)(@@) يبقى نتكلم معاه بالدور، أنا مرة وانت مرة.(@)(@)(@@) الميت :(@)(@)(@@) خلاص اتفقتوا.(@)(@)(@@) فرفور والسيد :(@)(@)(@@) أيوه اتفقنا.(@)(@)(@@) الميت :(@)(@)(@@) حاتكلم مع مين؟(@)(@)(@@) فرفور :(@)(@)(@@) مع اللي ييجي عليه نبطشية الكلام.(@)(@)(@@) الميت :(@)(@)(@@) بقى أنا يا ولية موصيكي ومشدد عليكي تدفنيني في الغفير تقومي تجيبيني في الخانكة، نهايته، وريني بقى ياخويا القبور اللي عندكم.(@)(@)(@@) فرفور :(@)(@)(@@) والله احنا مفصلين حتة قبر، إنما الواحد يحب يدفن فيه بالحيا.(@)(@)(@@) الميت :(@)(@)(@@) مفصلينه لمين بقى؟(@)(@)(@@) السيد :(@)(@)(@@) لواحد باشا محترم أوي من باشوات زمان.(@)(@)(@@) الميت :(@)(@)(@@) وما اندفنش فيه ليه؟(@)(@)(@@) فرفور :(@)(@)(@@) طلع ضيق عليه من الوسط حبتين.(@)(@)(@@) الميت :(@)(@)(@@) نشوفه.(@)(@)(@@) السيد :(@)(@)(@@) اتفضل جربه. (الميت يحاول تجربة القبر.)(@)(@)(@@) الميت :(@)(@)(@@) قبر إيه ده، ده لا يساع باشا ولا دقن الباشا، ده جحر فأر، ده ما يسعش صرصار، دا إيه القرف ده، إنتو شغلكوا يقرف.(@)(@)(@@) فرفور :(@)(@)(@@) ديهدي، ومالك بتشخط كده ليه، إياك فاكرنا بنشتغل عندك.(@)(@)(@@) الميت :(@)(@)(@@) طبعا بتشتغلوا عندي، اللي يفحر لي قبري زي اللي يفصل لي كفني زي اللي يمسح لي جزمتي، يبقى بيشتغل عندي.(@)(@)(@@) فرفور :(@)(@)(@@) لأ احنا مش بنشتغل عندك.(@)(@)(@@) السيد (مقاطعا فرفور) :(@)(@)(@@) دي نبطشيتي دي، لا يا عم، إحنا بنشتغل عند نفسينا.(@)(@)(@@) الميت :(@)(@)(@@) لأ، عند نفسيكم بقى لما تكونوا بتعملوا قبور لنفسيكم، إنما ما دام بتعملوها لي ولغيري تبقوا بتشتغلوا عندي وعند غيري، وسواء كده أو كده صراحة شغلكم يقرف، اسمعوا بقى يا تلقولي واحد أوسع من ده شوية وأقصر نص متر بحاله يا أرفدكوا وأشغل غيركم، قلتوا إيه؟(@)(@)(@@) السيد :(@)(@)(@@) قلت إيه يا لمض؟(@)(@)(@@) فرفور :(@)(@)(@@) بقى راجل معصفر كنا بنشتغل عليه زي ده يشغلنا عنده فرافير على آخر الزمن.(@)(@)(@@) السيد :(@)(@)(@@) ما هو الشغل كده، ما دام تبتدي تشتغل يبقى لازم حتشتغل لغيرك ويصبح غيرك سيدك.(@)(@)(@@) فرفور :(@)(@)(@@) بقى كده.(@)(@)(@@) السيد :(@)(@)(@@) كده.(@)(@)(@@) الميت :(@)(@)(@@) اتفقتم؟(@)(@)(@@) السيد وفرفور :(@)(@)(@@) أيوه 
ms106	 اتفقنا.(@)(@)(@@) الميت :(@)(@)(@@) على إيه؟(@)(@)(@@) فرفور والسيد :(@)(@)(@@) حانترفد أحسن.(@)(@)(@@) الميت :(@)(@)(@@) أنا قلبي كان بيقول لي إنكم موش وش نعمة، باين عليكم كده إنكم وش نكد، وش رفد، وشكم مكتوب عليه لا توجد وظائف خالية، شيلوا يا اخواننا (تتحرك الجنازة كما دخلت) .(@)(@)(@@) فرفور :(@)(@)(@@) روح يا شيخ، جاك قبر يلمك.(@)(@)(@@) السيد :(@)(@)(@@) ده نمرة كام ده؟(@)(@)(@@) فرفور :(@)(@)(@@) ده عاشر ميت يرفدنا ويسيبنا ويمشي، ولا باينه نمرة 11، إنما زي بعضه، ولا يهمك، بقى أنا ما أرضاش أشتغل فرفور عندك، يقوم عايزنا احنا الاتنين نشتغل عنده فرافير، حظ إيه النحس ده، ما كنا يا أخي اخترنا شغلة مافيهاش البهدلة دي.(@)(@)(@@) السيد :(@)(@)(@@) أهو كله محصل بعضه.(@)(@)(@@) فرفور :(@)(@)(@@) يبقى نبطل أحسن.(@)(@)(@@) السيد :(@)(@)(@@) نبطل ... (بعد برهة)(@)(@)(@@) تحرم تبقى تعمل جدع وتألف، أهو تأليفك ما نفعش أهه.(@)(@)(@@) فرفور :(@)(@)(@@) ويعني روايتك اللي كانت نافعة ياخي.(@)(@)(@@) السيد :(@)(@)(@@) قال إيه كل واحد فرفور نفسه وسيد نفسه، اتفضل، آديك شفت يا سيد نفسك.(@)(@)(@@) فرفور :(@)(@)(@@) موش أحسن، من قال إيه، إنت فرفور وأنا سيدك، اسمع يا ولد يا فرفور يا وله (ثم فجأة)(@)(@)(@@) اسم يا وله يا سيد يا وله، أنا جاتني فكرة جهنمية.(@)(@)(@@) السيد :(@)(@)(@@) تأليف برضه.(@)(@)(@@) فرفور :(@)(@)(@@) ده إلهام كده من عند ربنا، ده ماحدش يقدر يألفها دي، دي حاجة لوحدها كده، إيه رأيك؟(@)(@)(@@) السيد :(@)(@)(@@) رأيي في إيه، أنا شفت حاجة.(@)(@)(@@) فرفور :(@)(@)(@@) إيه رأيك في الحل ده، آدي انت اشتغلت سيد وأنا فرفور ما نفعناش، وآدي احنا اشتغلنا احنا الاتنين فرافير ما نفعناش، ما تيجي نقلبها.(@)(@)(@@) السيد :(@)(@)(@@) نقلبها ازاي؟(@)(@)(@@) فرفور :(@)(@)(@@) أشتغل أنا السيد وانت فرفور.(@)(@)(@@) السيد :(@)(@)(@@) لأ العب غيرها، وجبت إيه من عندك، ما حيبقى فيه فرفور وسيد برضه.(@)(@)(@@) فرفور :(@)(@)(@@) نجرب، يمكن نلاقي فرق، حد ضامن يعني إن مفيش فرق، نجرب يا أخي، إحنا موش بنجرب، نجرب، اعمل فرفور مرة في حياتك.(@)(@)(@@) السيد :(@)(@)(@@) نجرب، أمري إلى الله، ده بس علشان خاطرك انت بس، أي والله، هه، أمرنا لله.(@)(@)(@@) فرفور :(@)(@)(@@) اندمجت؟(@)(@)(@@) السيد :(@)(@)(@@) اتوكل على الله.(@)(@)(@@) فرفور :(@)(@)(@@) اسمع يا وله يا سيد يا وله (ثم مستدركا 
ms107	 )(@)(@)(@@) لأ دي ما تنفعش دي، من تاني ... اندمجت؟(@)(@)(@@) السيد :(@)(@)(@@) اتوكل على الله.(@)(@)(@@) فرفور :(@)(@)(@@) اسمع يا وله يا فرفور يا وله.(@)(@)(@@) فرفور يأخذ دور السيد.(@)(@)(@@) السيد :(@)(@)(@@) نعم.(@)(@)(@@) فرفور :(@)(@)(@@) فيه نعم واقفة كده مرة واحدة، ما تحركها شوية يا وله، نعمها شوية يا وله، صنفرها كده ومعجنها ولونها يا بجم.(@)(@)(@@) السيد :(@)(@)(@@) نعم يا سيدي.(@)(@)(@@) فرفور :(@)(@)(@@) أهو كده، ما تجيش إلا بالشتيمة يعني، حاكم أنا عارف الصنف بتاعكو ده، صنف خسيس نجس، عارفه كويس، عارفه كويس أوي من أيام المرحوم بابا ما كان عايش، وكان عندنا واد فرفور زيك كده شاريهولي دادي علشان أتعلم عليه.(@)(@)(@@) السيد :(@)(@)(@@) تتعلم عليه إيه، المشي؟(@)(@)(@@) فرفور :(@)(@)(@@) أتعلم التسييد يا وله، قبل ما نمشي لازم في عيلتنا نتعلم التسييد.(@)(@)(@@) السيد :(@)(@)(@@) إنت حتألف مذكراتك والله يا سيد، ما تخلينا في الموضوع.(@)(@)(@@) فرفور :(@)(@)(@@) أيوه، خلينا في الموضوع، اسمع يا وله يا فرفور يا وله، أنا باشتغل إيه؟(@)(@)(@@) السيد :(@)(@)(@@) إنت سيدي.(@)(@)(@@) فرفور :(@)(@)(@@) وانت بتشتغل إيه؟(@)(@)(@@) السيد :(@)(@)(@@) تربي.(@)(@)(@@) فرفور :(@)(@)(@@) ماعندكش أنيل من كده؟(@)(@)(@@) السيد :(@)(@)(@@) ماعنديش.(@)(@)(@@) فرفور :(@)(@)(@@) طيب ياللا اشتغل.(@)(@)(@@) السيد :(@)(@)(@@) حاضر، نشتغل (يبدأ في العمل) .(@)(@)(@@) فرفور (صمت) : ... اسمع يا وله يا فرفور، أنا جاتني فكرة، بدل ما تعمل القبور نايمة كده افحرها واقفة يا وله علشان نوفر في الأرض.(@)(@)(@@) السيد :(@)(@)(@@) واقفة؟(@)(@)(@@) فرفور :(@)(@)(@@) أيوه، واقفه كده ... زي قزايز الكازوزة في الصندوق.(@)(@)(@@) السيد :(@)(@)(@@) حاضر.(@)(@)(@@) فرفور :(@)(@)(@@) اسمع يا وله، ولا أقول لك، إنت بتفحر القبور دور واحد بس، لأ لأ افحره دورين وتلاتة، اعملهم ناطحات سحاب تحت الأرض، خليهم ينطحوا المية.(@)(@)(@@) السيد :(@)(@)(@@) حاضر.(@)(@)(@@) فرفور :(@)(@)(@@) اسمع يا وله يا فرفور يا وله.(@)(@)(@@) السيد :(@)(@)(@@) نعم يا سيدي.(@)(@)(@@) فرفور :(@)(@)(@@) أنا جاتني فكرة تقدمية أوي، إيه رأيك أنا عايزك تفحر لي قبر فوق الأرض.(@)(@)(@@) السيد :(@)(@)(@@) وأفحر فوق الأرض ازاي؟(@)(@)(@@) فرفور :(@)(@)(@@) وأنا مالي أنا، أنا علي أديك الأمر وخلاص، أمال انت شغلتك إيه، فكر.(@)(@)(@@) فرفور :(@)(@)(@@) أفكر؟ إنت عايزني أتنازل عن السيادة يا ولد.(@)(@)(@@) السيد :(@)(@)(@@) بس وأفكر ازاي بس، اعمل له إيه ده؟! أفحر قبر فوق الأرض؟ حد يقول الكلام ده؟!(@)(@)(@@) فرفور 
ms108	 :(@)(@)(@@) قالوه وعملوه كمان.(@)(@)(@@) السيد :(@)(@)(@@) هم مين؟(@)(@)(@@) فرفور :(@)(@)(@@) خوفو يا مغفل، موش حفروا له قبر فوق الأرض؟(@)(@)(@@) السيد :(@)(@)(@@) أعمل لك هرم يعني؟ ما تقول كده من الصبح وتخلصني.(@)(@)(@@) فرفور :(@)(@)(@@) أقول كده ازاي ونخلص، إن عملت كده ما أبقاش سيد يا وله، السيد السيد صحيح هو اللي لما يعوز هرم يقول لك أنا عايز قبر فوق الأرض، ولما يعوز يرفدك يقول لك أنا رأيي إنك تستريح، ولما يعوز يقول لك عمى في عينك يقول لك ما تفتح عينك كويس، ولما يعوز يقول لك انت حرامي يقول لك احسبها تاني، ولما يعوز يقول لك اخرس يقول لك تسمح لي أكمل كلامي ... أمال، دي سيادة يا ابني موش انت، السيادة دي فن موش زي ما كنت عامل لي سيد كده، أنا عارف انت بقيت سيد ازاي؟ إنت يا ولد بقيت سيد ازاي؟(@)(@)(@@) السيد :(@)(@)(@@) موش حسب رغبتك.(@)(@)(@@) فرفور :(@)(@)(@@) أهي دي شتيمة دي.(@)(@)(@@) السيد :(@)(@)(@@) شتيمة ازاي.(@)(@)(@@) فرفور :(@)(@)(@@) إنت موش عارف إن الفرافير اللي زيك واللي زيي سابقا لهم لغة برضه بيشتموا بيها، لما يكونوا عاوزين يقولوا للسيد إنه غبي يقولوا له يا سلام على الذكاء، وإذا واحد قال لك العفو يبقى معناها اتفوه، وأمرك معناها ده بعمرك، وحاضر معناها موش قادر، وأنا خدامك يعني أنا قدامك ... إلخ، إلخ، ولا انت موش معايا؟(@)(@)(@@) السيد :(@)(@)(@@) أنا تحت أمرك.(@)(@)(@@) فرفور :(@)(@)(@@) ينقصف عمرك انت.(@)(@)(@@) السيد :(@)(@)(@@) العفو يا سيدي.(@)(@)(@@) فرفور :(@)(@)(@@) اتفوه عليك انت وعلى اللي عملك فرفور.(@)(@)(@@) السيد :(@)(@)(@@) أنا خدامك.(@)(@)(@@) فرفور :(@)(@)(@@) يا سلام، أهو الواد اتعلم، أنا ملاحظ إنك اتلحلحت كده وابتديت تتفرفر يا وله.(@)(@)(@@) السيد :(@)(@)(@@) وأنا ملاحظ يا وله يا سيد إنك ابتديت تبقى رخم كده ودمك يتقل.(@)(@)(@@) فرفور (متثائبا وبثقل دم حقيقي) :(@)(@)(@@) لا يا شيخ، دمك خفيف أوي.(@)(@)(@@) السيد :(@)(@)(@@) إلا قول لي يا سيد، ولا يا سيد، إنت سيد ليه؟(@)(@)(@@) فرفور :(@)(@)(@@) سيد ليه، فيه حاجة اسمها ليه، أنا سيدك وخلاص. كل سيد لازم يكون له فرفور، وكل فرفور لازم يبقى له سيد، ولا الدنيا تبوظ والكون يفسد وتحل الفوضى 
ms109	 .(@)(@)(@@) السيد :(@)(@)(@@) والله وصلنا يا سي فرفور.(@)(@)(@@) فرفور (مندمجا تمام في الدور) :(@)(@)(@@) فرفور إيه يا ولد، أنا سيد.(@)(@)(@@) السيد :(@)(@)(@@) ولا سيد ولا حاجة، إنت بس مندمج أوي في حكاية سيد وناسي إننا لسه ما وصلناش لحل.(@)(@)(@@) فرفور :(@)(@)(@@) حل إيه، هو فيه حاجة عايزة حل، أنا شخصيا موش شايف حاجة عايزة حل.(@)(@)(@@) السيد :(@)(@)(@@) لك حق، إنت ناسي إنها فكرة جهنمية هبطت عليك من السما كده لوحدها علشان نجربها ... وآدي احنا جربناها أهو وواضح أوي إنها موش نافعة.(@)(@)(@@) فرفور :(@)(@)(@@) طيب ما نستنى شوية، يمكن تنفع.(@)(@)(@@) السيد :(@)(@)(@@) إنت خدت على القعدة، قوم فز قوم.(@)(@)(@@) فرفور :(@)(@)(@@) قامت قيامتك، وانت عامل زي مراتي كده، آديني قايم أهه، بس اعمل حسابك.(@)(@)(@@) السيد :(@)(@)(@@) اعمل حسابك انت، يا حاتلاقيلنا حل تاني يا حانرجع للرواية (مشيرا إلى مكان الكتاب) .(@)(@)(@@) فرفور :(@)(@)(@@) لأ، لأ، لأ، أنا في عرضك، لازم نلاقي حل، لا بد فيه حل، وهو ده معقول يا ناس، أمال إيه الله بيقولوا كل عقدة وليها ألف حلال، أنا عايز حلال واحد، واحد عنده حل ... أنا مخي يا جدعان وقف خلاص، فلتت السنجة بتاعته، وركن (للجمهور)(@)(@)(@@) حدش فيكم مخه شغال، حلال مفيش حلال، مفيش فيكو مؤلف، مخرف حتى. مفيش؟(@)(@)(@@) المتفرج 1 :(@)(@)(@@) أنا عندي حل.(@)(@)(@@) فرفور :(@)(@)(@@) بتقول إيه، عندك حل، ميت فل عليك، أهو كده، أنا برضه كنت متأكد إني حالاقي واحد على الأقل عنده مخ، الحقنا ياخويا بحلك، قول، نعمل إيه، بس اوعى يكون فيها فرفور وسيد، فيها؟(@)(@)(@@) المتفرج 1 :(@)(@)(@@) لأ، مفيش.(@)(@)(@@) فرفور :(@)(@)(@@) أمال حلها إيه بقى يا أخ؟(@)(@)(@@) المتفرج 1 :(@)(@)(@@) إن انتو الاتنين تعملوا أسياد.(@)(@)(@@) السيد :(@)(@)(@@) احنا الاتنين أسياد.(@)(@)(@@) المتفرج 1 :(@)(@)(@@) أيوه.(@)(@)(@@) فرفور :(@)(@)(@@) يعني احنا الاتنين نتسيد كده، وما نشتغلش؟(@)(@)(@@) المتفرج 1 :(@)(@)(@@) أيوه.(@)(@)(@@) السيد :(@)(@)(@@) أمال مين يشتغل؟(@)(@)(@@) المتفرج 1 :(@)(@)(@@) الدولة.(@)(@)(@@) فرفور :(@)(@)(@@) الإيه؟(@)(@)(@@) المتفرج 1 :(@)(@)(@@) الدولة.(@)(@)(@@) فرفور :(@)(@)(@@) دولة إيه، أنا موش فاهم حاجة أبدا، ما تتفضل عندنا هنا تفهمنا، الحقنا ياخويا، الحقنا وفهمنا. (ينتقل المتفرج إلى المسرح.)(@)(@)(@@) المتفرج 1 :(@)(@)(@@) أيوه الدولة، ما هو انتو الاتنين تعملوا دولة، كل واحد فيها سيد نفسه وتسيدوا كده والدولة هي اللي تشتغل.(@)(@)(@@) فرفور 
ms110	 :(@)(@)(@@) يا حلاوة يا ولاد، أما حتة حل، دا انت عبقري، دا انت حتة دين عبقرية، حلوة أوي حكاية الدولة دي.(@)(@)(@@) المتفرج 1 :(@)(@)(@@) بس تعرفوا تعملوها؟(@)(@)(@@) فرفور :(@)(@)(@@) أوي أوي، دي بسيطة أوي، ده مفيش أبسط من كده. دا احنا حتى نعملها إمبراطورية كمان، يا دين النبي يا هوه، كان تايه مننا الحل ده فين (للسيد)(@)(@)(@@) قوم بقى يا سيدنا الأفندي، كتر خيرك، وسيب الباقي علينا، كتر ألف خيرك، إنت شرفتنا أوي أوي، ما تنساش تسلم على الجماعة (ثم للسيد)(@)(@)(@@) ياللا بقى يا جدع نعمل الدولة.(@)(@)(@@) السيد :(@)(@)(@@) وهي الدولة يا ولد بتتفبرك كده؟(@)(@)(@@) فرفور :(@)(@)(@@) ده مفيش أسهل من فبركتها، إسرائيل مش فبركوها في ساعة، دي بسيطة أوي أوي.(@)(@)(@@) السيد :(@)(@)(@@) ما هي عايزة اسم يا فرفور.(@)(@)(@@) فرفور :(@)(@)(@@) نسميها.(@)(@)(@@) السيد :(@)(@)(@@) يبقى نسميها على اسمي، نسميها الإمبراطورية السيدية.(@)(@)(@@) فرفور :(@)(@)(@@) سيدية إيه يا جدع، ده ينفع اسم مسمط ده، لأ، لأ، لأ، إحنا نعمل زي تشيكوسلوفاكيا كده ولا ماليزيا، وناخد حتة من اسمك وحتة من اسمي.(@)(@)(@@) السيد :(@)(@)(@@) وتبقى إمبراطورية السفرور.(@)(@)(@@) فرفور :(@)(@)(@@) اسمع يا جدع، إنت مالكش دعوة خالص، إنت ماعندكش خيال بالمرة، مالكش في التأليف أبدا، اسكت انت، إحنا حنسميها إمبراطورية فرفوريا العظمى.(@)(@)(@@) السيد :(@)(@)(@@) وده اسم ده.(@)(@)(@@) فرفور :(@)(@)(@@) ماله فرفوريا، موش بذمتك أحسن من كوريا ومنشوريا.(@)(@)(@@) السيد :(@)(@)(@@) بس مافيهش من اسمي ولا حرف.(@)(@)(@@) فرفور :(@)(@)(@@) أمال الألف اللي في الآخر اللي ممدودة دي للسما بتلعب، موش هي أول حرف من اسمك.(@)(@)(@@) السيد :(@)(@)(@@) بقى تاخد مني ألف لاشي عليها، ومن عندك خمس حروف يعني اسمك كله.(@)(@)(@@) فرفور :(@)(@)(@@) وفيها إيه، إنت عارف الدول عايزة تضحيات، فأنا مضحي أهه بخمسة من عندي قصاد واحد من عندك وموش عاجبك كمان!(@)(@)(@@) السيد :(@)(@)(@@) طيب وبعض التضحيات والاسم؟(@)(@)(@@) فرفور :(@)(@)(@@) يبقى خلاص، بقينا دولة، إمبراطورية بحالها، إمبراطورية فرفوريا العظمى.(@)(@)(@@) السيد :(@)(@)(@@) ومين بقى الإمبراطور؟(@)(@)(@@) فرفور :(@)(@)(@@) لأ، لأ، لأ، دي موضة قديمة أوي حكاية الإمبراطورية يبقى فيها إمبراطور واحد بس، آخر صيحة في عالم الإمبراطوريات إن كل مواطن فيها يبقى إمبراطور، فانت حتبقى إمبراطور وأنا إمبراطور.(@)(@)(@@) السيد (هازا 
ms111	 رأسه) :(@)(@)(@@) بس لسه موش حاسس أوي إننا دولة ولا إمبراطورية ولا حاجة.(@)(@)(@@) فرفور :(@)(@)(@@) عندك حق، هو اللي ناقص شوية حاجات تكميلية بس عايزين محطة إذاعة، نعمل إذاعة (يندفع إلى الباب ويحضر بوق جرامافون قديم)(@)(@)(@@) وآدي محطة إذاعة.(@)(@)(@@) السيد :(@)(@)(@@) وفين الصحافة؟(@)(@)(@@) فرفور :(@)(@)(@@) أهه (يخرج من جيبه نسخة من جريدة قديمة) .(@)(@)(@@) السيد :(@)(@)(@@) ده جورنال واحد يا وله.(@)(@)(@@) فرفور :(@)(@)(@@) وماله.(@)(@)(@@) السيد :(@)(@)(@@) وبتاع امتى ده، ده قديم أوي، إحنا عايزين جرايد تطلع كل يوم.(@)(@)(@@) فرفور :(@)(@)(@@) ما هو ده بتاع كل يوم.(@)(@)(@@) السيد :(@)(@)(@@) كل يوم الجورنال هواه.(@)(@)(@@) فرفور :(@)(@)(@@) ونغيره ليه ونتعب نفسنا ونجيب مطابع ومحررين وبياعين يدوشونا، علشان إيه، هو فيه بذمتك حاجات جديدة بتحصل كل يوم تستاهل يطلع علشانها جرنال، أهو اللي حصل إمبارح زي اللي بيحصل النهاردة والنهاردة زي بكرة، يبقى ده جرنال إمبارح والنهاردة وبكرة، وآدي الإذاعة وآدي الصحافة وآدي الاسم، ناقص إيه تاني؟(@)(@)(@@) السيد :(@)(@)(@@) الدستور بقى.(@)(@)(@@) فرفور :(@)(@)(@@) دستورك معاك، والله صحيح كل واحد دستوره معاه، يكتب فيه اللي هو عايزه ويغير فيه زي ما هو عايز، خلاص كله ألسطة.(@)(@)(@@) السيد :(@)(@)(@@) ألسطة.(@)(@)(@@) فرفور :(@)(@)(@@) احنا أسياد أهه واشتغلي بقى يا دولة، نذيع في الإذاعة (يمسك البوق)(@)(@)(@@) ونفتح الجرايد (ويفتح الجريدة)(@)(@)(@@) واحنا أهه، الدولة كلها تحت أمرنا، وكل واحد منا إمبراطور، ياللا بقى، اشتغلي يا دولة (صمت، ينتظران أن يحدث شيء فلا يحدث شيء) .(@)(@)(@@) السيد :(@)(@)(@@) أهه ما اشتغلتش أهه.(@)(@)(@@) فرفور :(@)(@)(@@) استنى بس، لازم فيها حاجة خسرانة (يصلح البوق ويقلب في الجريدة، ويستمع ويتحسس)(@)(@)(@@) موش عارف ما بتشتغلش ليه.(@)(@)(@@) المتفرج 1 :(@)(@)(@@) ما هو لازم حد يشغلها، هي ما تشتغلش لوحدها، لازم حد يشغلها.(@)(@)(@@) السيد :(@)(@)(@@) وأنا متطوع أشغلها لك يا أخي الإمبراطور.(@)(@)(@@) فرفور :(@)(@)(@@) متشكر.(@)(@)(@@) السيد (يمسك بالبوق ويتحدث من خلاله) :(@)(@)(@@) أنا إمبراطورية فرفوريا العظمى تحت أمر أصحاب الدولة رعايها الإمبراطوريين، ومستعدة لأن أقوم لهما بأي خدمات يطلبانها مني.(@)(@)(@@) فرفور :(@)(@)(@@) أهو ده الكلام، أهي دي الحلول العبقرية صحيح مش تقوللي رواية.(@)(@)(@@) السيد :(@)(@)(@@) ولكي أستطيع أن أخدم سادتي الأباطرة على أتم وجه فإن لي طلبا صغيرا أتوجه به إليهما 
ms112	 .(@)(@)(@@) فرفور :(@)(@)(@@) صغير كبير، ما دام حتشتغلي لنا احنا موافقين.(@)(@)(@@) السيد :(@)(@)(@@) الطلب الصغير هو أني ألتمس من كل إمبراطور منكم أن يضع نفسه لبعض الوقت تحت تصرف الإمبراطورية.(@)(@)(@@) فرفور :(@)(@)(@@) بسيطة، افتكرتك حتطلبي حاجة جامدة، أنا أهه يا إمبراطوريتي العزيزة تحت تصرفك ... أعمل إيه؟(@)(@)(@@) السيد :(@)(@)(@@) على الإمبراطور فرفور أن يتوجه للمقابر فورا وأن يمسك بالفأس ويحفر.(@)(@)(@@) فرفور :(@)(@)(@@) برضه بسيطة، وأدحنا مسكنا الفاس وياللا نحفر.(@)(@)(@@) السيد :(@)(@)(@@) افحر بسرعة يا إمبراطور فرفور.(@)(@)(@@) فرفور :(@)(@)(@@) بهمة وبسرعة ونشاط وبكل حاجة يا حبيبي.(@)(@)(@@) السيد :(@)(@)(@@) بطل حفر يا إمبراطور فرفور.(@)(@)(@@) فرفور :(@)(@)(@@) نبطل يا إمبراطوريتي.(@)(@)(@@) السيد :(@)(@)(@@) الإمبراطورية في حاجة لمضاعفة جهدك ميت مرة في حفر القبور.(@)(@)(@@) فرفور :(@)(@)(@@) أوي أوي ألف مرة كمان.(@)(@)(@@) السيد :(@)(@)(@@) لأ، ميت مرة يعني ميت مرة بس.(@)(@)(@@) فرفور :(@)(@)(@@) حاضر على عيني ورأسي، ما تزعليش.(@)(@)(@@) السيد :(@)(@)(@@) خفض السرعة إلى قبر واحد في الشهر.(@)(@)(@@) فرفور :(@)(@)(@@) نخفضها.(@)(@)(@@) السيد :(@)(@)(@@) شرف الإمبراطورية يقتضي إنك تفحر بإيد واحدة.(@)(@)(@@) فرفور :(@)(@)(@@) أوي أوي.(@)(@)(@@) السيد :(@)(@)(@@) وكرامتها تقتضي إنك تفحر وانت سايب إيديك.(@)(@)(@@) فرفور :(@)(@)(@@) أوي أوي (ولكنه يستدرك)(@)(@)(@@) بس وأنا سايب إيدي ازاي؟!(@)(@)(@@) السيد :(@)(@)(@@) إنت بتجرؤ على مناقشة إمبراطوريتك.(@)(@)(@@) فرفور :(@)(@)(@@) لا سمح الله أبدا، هه (يمسك الفأس بأسنانه ويضع يديه وراء ظهره ويحفر) .(@)(@)(@@) السيد :(@)(@)(@@) ونظرا لزيادة عدد القبور عن عدد الموتى زيادة مخيفة، فمصلحة الإمبراطورية تقتضي الزيادة في إنتاج الموتى، نريد موتى للقبور الجاهزة بمعدل ألف ميت في الشهر، وإن لم تجده ميتا فموته.(@)(@)(@@) فرفور :(@)(@)(@@) يعني بيتهيألي إن الصوت ده مش غريب علي، أنا سمعته قبل كده، الشرح اللي فيه ده أنا عارفه كويس (يتسلل على أطراف أصابعه ولا يلبث أن ينقض على السيد من الخلف)(@)(@)(@@) ضبطتك يا حدق وانت بتعبث بأجهزة الإمبراطورية.(@)(@)(@@) السيد :(@)(@)(@@) باعبث، أنا كنت باشغلها.(@)(@)(@@) فرفور :(@)(@)(@@) ما اتفقناش على كده، أنا بسلامة نية أروح أشتغل عندها، وانت تروح تشغلها، يعني تشغل الإمبراطورية في تشغيلي عندك.(@)(@)(@@) السيد :(@)(@)(@@) أمال كنت فاكر إيه، ما هي دي الإمبراطورية.(@)(@)(@@) فرفور :(@)(@)(@@) أنا باشتغل عندها موش عندك.(@)(@)(@@) المتفرج 2 (ينتفض واقفا ليتدخل في النقاش، مقتربا من خشبة المسرح) :(@)(@)(@@) يا إمبراطور فرفور 
ms113	 ، انت شغلتك إنك تشتغل عندها، وهو شغلته إنه يشغلها.(@)(@)(@@) فرفور :(@)(@)(@@) لأ، حيلك انت وهوه، (لسيده)(@)(@)(@@) انت متفق مع الراجل ده ولا إيه الحكاية، تكونش ساحب لك محامي، حيلك انت وهوه، دا أنا نص الإمبراطورية بحالها، أنا حاستعمل حقي بمقتضى الدستور بتاعي وأرفدك (ملتفتا إلى المتفرج)(@)(@)(@@) وانت كمان ولو إنك لسه ما اتعينتش إنما اعتبر نفسك مرفود برضك.(@)(@)(@@) السيد :(@)(@)(@@) بس أنا دستوري ما يديكش الحق في كده.(@)(@)(@@) فرفور :(@)(@)(@@) دستوري، دستورك، أي واحد يرفدك فيهم حاطبقه.(@)(@)(@@) المتفرج 2 :(@)(@)(@@) إيه اللي مضايقك في الحل ده.(@)(@)(@@) فرفور :(@)(@)(@@) هو ده حل يا راجل، حتحسبه علي حل، قال ودنك منين يا جحا، جيت انت الدولة وأتابيها برضه فرفور وسيد.(@)(@)(@@) المتفرج 2 :(@)(@)(@@) ما هو الشغل علشان يمشي يا سيد فرفور، لازم كده ناس تشتغل وناس تشغل(@)(@)(@@) فرفور :(@)(@)(@@) يبقى علمنا إيه، ما عملناش حاجة أبدا، لسه احنا محلك سر، فيه فرفور وسيده.(@)(@)(@@) المتفرج 2 :(@)(@)(@@) لأ، فرفور ومشغله.(@)(@)(@@) فرفور :(@)(@)(@@) سيده مشغله، كله محصل بعضه، هو مشغلني ده موش يقدر يرفدني؟(@)(@)(@@) المتفرج 2 :(@)(@)(@@) إذا قصرت في شغلك لازم يرفدك.(@)(@)(@@) فرفور :(@)(@)(@@) يبقى سيدي، خدها قاعدة كده، في أي حتة وأي زمن وناس، اللي يقدر يرفدني يبقى سيدي، وأي واحد يتوه منه سيده ويحب يعرفه يسأل نفسه، مين اللي يقدر يرفدني، حيلقاه تسعين في الميه السيد على طول.(@)(@)(@@) المتفرج 2 :(@)(@)(@@) ما هو علشان نعيش، لازم نشتغل، وعلشان نشتغل لازم يبقى فيه ناس يشغلوا وناس يشتغلوا.(@)(@)(@@) فرفور :(@)(@)(@@) فرافير وأسياد.(@)(@)(@@) المتفرج 2 :(@)(@)(@@) فرافير وأسياد، عساكر وشاويشية، جماعة ومسئول، ما دام مفيش استكراد يبقى إيه الضرر في كده، ما بيشغلك لمصلحتك انت يبقى عيبها إيه؟(@)(@)(@@) فرفور :(@)(@)(@@) مفيش ضرر ازاي بس، ما هي المصيبة التقيلة إن احنا بني آدمين، وبني آدم له كرامة، وأي تحكم من بني آدم في بني آدم تاني بيضيع حتة من كرامته، وهو الواحد كرامته كلها قد إيه، علشان تتفتفت بالشكل ده؟!(@)(@)(@@) المتفرج 2 :(@)(@)(@@) كرامتك ولا فلوسك وعرقك؟(@)(@)(@@) فرفور :(@)(@)(@@) كرامتي، كرامتي يا ناس وأتوب، كرامتي هي أنا، لما بتضيع باضيع.(@)(@)(@@) المتفرج 2 :(@)(@)(@@) طيب كرامتك وفلوسك، ولا كرامتك بس؟(@)(@)(@@) فرفور :(@)(@)(@@) إن 
ms114	 كان ولا بد يعني، تبقى كرامتي بس، وخلي الفلوس أهي تنفع.(@)(@)(@@) المتفرج 2 :(@)(@)(@@) ده نظام المجتمع يا فرفور، أي مجتمع فيه بني آدمين لازم يبقى كده، قانون الإنسان كده، ولازم كلنا نخضع له، تعرف قانون تاني ممكن يخضع له الإنسان؟(@)(@)(@@) فرفور :(@)(@)(@@) أعرف على الأقل قانون واحد، قانون أساسي يا عالم من قوانين البني آدمين، قانون بسيط أوي والله، قانون إني زيك وإنك زي، وإننا لازم نخلي علاقتنا موش علاقة شغال بمشغل ولا مسئول بجماعة، ولا فرفور بسيد، ولا عالم بجاهل، ولا أوي بضعيف، قانون البشر يا عالم، قانون التسع تشهر واللبن اللي كلنا رضعناه، القانون اللي حكم علينا كلنا واحنا صغيرين إننا نبل فرشتنا، القانون اللي بيخلي الأطفال كلهم اخوات لا فيهم سيد ولا فرفور، قانون الطبيعة، قانون الحيوانات اللي لا أسد فيها مسيد على أسد، ولا غراب فرفور عند غراب.(@)(@)(@@) متفرجة (تصفق بيديها وتهتف) :(@)(@)(@@) برافو عليك يا فرفور، كلامك كله مظبوط عندك حق، (ملتفتة للمتفرج)(@)(@)(@@) إمبراطوريتك دي يا أستاذ فيها تسلط وعبودية، وما تنفعش لبني آدم.(@)(@)(@@) السيد (للسيدة) :(@)(@)(@@) كلامك كله غلط في غلط.(@)(@)(@@) فرفور :(@)(@)(@@) وحتى لو غلط، والله أحسن من مليون صح من أصحاحك، اكلمي والنبي اكلمي، أيوه يا ستي، يا دين النبي يا هوه، بس لو تقربي شوية.(@)(@)(@@) المتفرجة :(@)(@)(@@) لازم أثبت له الأول أنه غلطان.(@)(@)(@@) فرفور :(@)(@)(@@) سيبيكي منه يا شيخة، اثبتي لي أنا، والنبي عايز أقتنع، يا هوه نفسي أقتنع والنبي نفسي أقتنع بك حالا يالا دلوقت.(@)(@)(@@) المتفرجة :(@)(@)(@@) أنا حاقنعك عملي.(@)(@)(@@) فرفور :(@)(@)(@@) وعملي كمان، دي احلوت وليلتك زي الفل يا ولا يا سيد. وإيه العملي ده بقى يا ستي ... بس لو تقربي شوية.(@)(@)(@@) المتفرجة :(@)(@)(@@) أنا عندي حل تاني، إمبراطورية تانية.(@)(@)(@@) فرفور :(@)(@)(@@) لا، لا، لا، سيبينا من الإمبراطوريات وحياتك.(@)(@)(@@) المتفرجة :(@)(@)(@@) استنى علي بس، دي إمبراطورية تانية خالص، كل واحد حر فيها، يعمل اللي هو عايزه، عايز يعمل سيد يعمل فرفور يعمل ...(@)(@)(@@) فرفور :(@)(@)(@@) ما يعملش حاجة.(@)(@)(@@) المتفرجة :(@)(@)(@@) يعمل.(@)(@)(@@) فرفور :(@)(@)(@@) ينصر دينك، أهي دي الإمبراطوريات ولا بلاش، واسمها إيه بقى إمبراطوريتك دي 
ms115	 يا ستي؟(@)(@)(@@) المتفرجة :(@)(@)(@@) اسمها الحرية، إمبراطورية الحرية، كل واحد فيها حر، لا دولة تؤمره، ولا حد يتدخل في مزاجه ولا يعتدي على كرامته. (في هذه الأثناء تكون المتفرجة قد صعدت فوق خشبة المسرح وصعدت أيضا فوق كتلة خشبية تشبه قاعدة التمثال، فأصبح لوقفتها شكل تمثال الحرية ووقفته.)(@)(@)(@@) فرفور (يتأملها بتدله شديد) :(@)(@)(@@) يا دين النبي يا هوه، ست، إنتي يا ست، اسم حضرتك إيه؟(@)(@)(@@) المتفرجة :(@)(@)(@@) مدام حرية.(@)(@)(@@) فرفور :(@)(@)(@@) والبيه بتاعك، اسمه إيه، مذكر حرية يبقى إيه يا ناس.(@)(@)(@@) المتفرجة :(@)(@)(@@) لأ، أنا ماليش بيه، أنا موش متجوزة.(@)(@)(@@) فرفور :(@)(@)(@@) مطلقة؟(@)(@)(@@) السيدة :(@)(@)(@@) ولا مطلقة.(@)(@)(@@) فرفور :(@)(@)(@@) أرملة؟(@)(@)(@@) حرية :(@)(@)(@@) ولا أرملة.(@)(@)(@@) فرفور :(@)(@)(@@) أمال مدام ازاي؟ وانتي لا مجوزة ولا مطلقة ولا أرملة؟(@)(@)(@@) حرية :(@)(@)(@@) مدام كده وبس، غريبة يعني، هو لازم علشان الواحدة تكون مدام يا تترمل يا تتطلق يا تتجوز.(@)(@)(@@) فرفور :(@)(@)(@@) لا أبدا، موش لازم أبدا، لزومه إيه، فيه طرق أسهل من كده كتير، طيب اسمعي بقى يا مدام حرية، دا انتي حرية أوي، أوي أوي، يا سلام، تحيا الحرية يا جدعان، أموت في الحرية، أيتها الحرية أنا جسمي بيقشعر لما بافكر فيكي، اسمعي يا مدام حرية، أنا عايز أشتغل عندك، تشغليني؟(@)(@)(@@) حرية :(@)(@)(@@) أشغلك.(@)(@)(@@) فرفور :(@)(@)(@@) يا وعدي، تشغليني إيه؟(@)(@)(@@) حرية :(@)(@)(@@) إنت عايز تشتغل إيه؟(@)(@)(@@) فرفور :(@)(@)(@@) أنا عايز أشتغل إيه؟ هو ضروري يعني أشتغل، أشتغل كده وكده.(@)(@)(@@) حرية :(@)(@)(@@) لأ، بجد، إنت عايز تشتغل إيه؟(@)(@)(@@) فرفور :(@)(@)(@@) أي شغلة مافيهاش سيد، عندك شغلانة مافيهاش سيد؟(@)(@)(@@) حرية :(@)(@)(@@) احنا ما بنسميهوش سيد، بنسميه بص، وكل شغلة عندنا لازم لها بص، فالشطارة بقى إنك تنقي شغلة البص بتاعك فيها يكون كويس.(@)(@)(@@) فرفور :(@)(@)(@@) يعني دي الحرية، إني حر إني اختار البص بتاعي.(@)(@)(@@) حرية :(@)(@)(@@) إنت عايز تنهب.(@)(@)(@@) فرفور :(@)(@)(@@) طيب افرضي إني عايز أشتغل فوق البصات كلها، البص بتاع البصات، عندكم شغلانة كده؟(@)(@)(@@) حرية :(@)(@)(@@) عندنا، بس دي شغلة مالهاش بص واحد، ده لها مجلس بصات بحاله، فيه ألف بص.(@)(@)(@@) فرفور :(@)(@)(@@) يقدروا يرفدوني؟(@)(@)(@@) حرية :(@)(@)(@@) حسب الدستور.(@)(@)(@@) فرفور :(@)(@)(@@) يبقى بلاش، أنا عايزك انتي تبقي البص بتاعي، أشتغل 
ms116	 جنبك كده، أطلع أقف وراكي، تعبتي تركني علي شوية، إذا الوقفة طالت أعمل لك كرسي، إيه رأيك؟(@)(@)(@@) حرية :(@)(@)(@@) واحد زيك يقعد جنبي أنا، ده يبقى اعتداء على الحرية يشنقوك فيها، امبارح شنقوا فرفور زيك علشان بص لي، فانت عايز تقف جنبي.(@)(@)(@@) فرفور :(@)(@)(@@) شنقوه علشان بص لك.(@)(@)(@@) حرية :(@)(@)(@@) رأيهم كده يا أخي، إحنا عندنا حرية رأي، هو رأيه إنه يبص لي، وهم رأيهم إنهم يشنقوه على البصة دي، فيها إيه؟(@)(@)(@@) فرفور :(@)(@)(@@) يعني البصة برقبة على طول.(@)(@)(@@) حرية :(@)(@)(@@) موش أحسن من الإمارة والديكتاتورية ومصادرة حرية الرأي.(@)(@)(@@) فرفور :(@)(@)(@@) لأ، أحسن بكتير، بكتير أوي، ياللا بينا يا سيد ياللا بينا ياخويا.(@)(@)(@@) السيد :(@)(@)(@@) على فين؟(@)(@)(@@) فرفور :(@)(@)(@@) نسيب لها الحتة ونمشي.(@)(@)(@@) السيد :(@)(@)(@@) ما تمشي هي.(@)(@)(@@) فرفور :(@)(@)(@@) لأ، نمشي احنا يا سيد، نمشي احنا، نسيب لها بلد الحرية دي ونمشي بلاد الله لخلق الله، لحتة مافيهاش نقطة حرية، موش عايزين، ياللا بينا يا سيد، ياللا نحل الإمبراطورية دي، نبيع الإذاعة في المزاد ونقفل الجرايد (يطبق الجريدة) ، ياللا بينا يا عم، بس أنا مش مأثر في إلا عينيها، عليها جوز عيون، نهايته احنا كنا فين؟(@)(@)(@@) السيد :(@)(@)(@@) اللي كنا فيه رجعنا له، وبعدين يا فرفور ياخويا آدي راخر حل الدولة وفرقع، نعمل إيه بقى؟(@)(@)(@@) فرفور :(@)(@)(@@) نشوف حل تاني.(@)(@)(@@) السيد :(@)(@)(@@) هو عاد فيها حلول، قلنا فرفور وسيده ما عجبكش، عملنا احنا الاتنين فرافير ما نفعش، عملت انت السيد وأنا فرفور رجعنا عود على بدء، عملنا احنا الاتنين أسياد وجربنا كل الإمبراطوريات مفيش حاجة نفعت، باقي إيه بقى؟(@)(@)(@@) فرفور :(@)(@)(@@) إنت بتسألني أنا، ما تسألهم هم، هم بس شاطرين يتفرجوا علينا، واحنا موروطين كده ... مفيش واحد ابن حلال يتمطع كده ويهفنا حل؟(@)(@)(@@) متفرج 3 (يقف ويقول) :(@)(@)(@@) ما تسيبوا بعض، وكل واحد يشتغل لوحده (هنا تتحول صالة المسرح إلى ما يشبه المؤتمر المضاء الأنوار، بينما الأضواء قد خفتت على خشبة المسرح) .(@)(@)(@@) فرفور :(@)(@)(@@) ما عملناها يا حدق في الفصل الأول وما نفعتش، إياك كنت ساعتها نايم.(@)(@)(@@) متفرج صبي :(@)(@)(@@) أنا عندي حل، إيه رأيك إنكم تجيبوا 
ms117	 ماكينات تشغلوها فرافير؟(@)(@)(@@) السيد :(@)(@)(@@) فرافير.(@)(@)(@@) الصبي :(@)(@)(@@) أيوه، كل واحد يجيب له ماكينة يشغلها عنده فرفور، وهو يعمل سيد عليها.(@)(@)(@@) السيد :(@)(@)(@@) طيب احنا حنشغل الماكينة، ومين اللي حيشغلنا؟(@)(@)(@@) الصبي :(@)(@)(@@) هو ضروري حد يشغلكم؟(@)(@)(@@) السيد :(@)(@)(@@) كل حاجة بتشتغل يا ابني، لا بد لها حاجة تشغلها.(@)(@)(@@) الصبي :(@)(@)(@@) حتى البني آدمين؟(@)(@)(@@) السيد :(@)(@)(@@) حتى البني آدمين.(@)(@)(@@) متفرج 4 :(@)(@)(@@) خلوها وجودية بقى(@)(@)(@@) متفرج 5 :(@)(@)(@@) ما هو علشان يتوجدوا لازم أولا ياكلوا، وعلشان ياكلوا لازم يشتغلوا، وعلشان يشتغلوا لازم سيد وفرفور.(@)(@)(@@) متفرج 6 :(@)(@)(@@) ده مش معقول ده، وما دام مش معقول يبقى نحلها حل لا معقول، إيه رأيكو؟(@)(@)(@@) متفرجة :(@)(@)(@@) يعني قصدك يعملوا إيه مثلا؟(@)(@)(@@) المتفرج :(@)(@)(@@) حاجة من اتنين، يا نربط كل فرفور في كل سيد، يا نقسم كل فرفور على كل سيد، وكل سيد على كل فرفور، وبكده بدل ما يبقى التفكير لوحده والعمل لوحده، يبقى نحط نص تفكير على نص عمل، ونص عمل على نص تفكير، بس الخوف هنا ليتحكم التفكير للعمل في التفكير في العمل، لأن التفكير للعمل أرقى بكتير جدا من التفكير في العمل، لأن العمل الناتج عن التفكير للعمل أرقى من العمل الناتج عن التفكير في العمل، إيه رأيكم بقى في الحل ده؟(@)(@)(@@) فرفور :(@)(@)(@@) صراحة يعني ده حل معقول أوي.(@)(@)(@@) متفرج 6 :(@)(@)(@@) معقول ازاي يا أخينا، وأنا فالق دماغي من الصبح علشان يبقى لا معقول.(@)(@)(@@) فرفور :(@)(@)(@@) يبقى حل لا معقول يا سيدي ولا تزعلش.(@)(@)(@@) متفرج 6 :(@)(@)(@@) لا معقول ازاي يا أخينا، ما هو اللي ناس بتقول عليه لا معقول هو المعقول اللي بأقصده، واللي قصدهم عليه معقول هو اللامعقول الحقيقي.(@)(@)(@@) فرفور :(@)(@)(@@) ودي مصيبة إيه دي، لا عاجبه معقول، ولا لا معقول، أرد عليه أقول له إيه، أقول له مضبوط، أهو ده معقول اللامعقول، واللي لا معقول المعقول، وإن أحسن ما فيه إنه بيتناقض مع لا معقولية المعقول؛ لأنها هي نفسها معقولية اللامعقول، اللي مختلفة عن المعقول واللامعقول اختلاف اللامعقول عن اللا لا لا معقول، فهمت يا أستاذ؟(@)(@)(@@) متفرج 6 :(@)(@)(@@) كلام واضح، زي الشمس.(@)(@)(@@) فرفور :(@)(@)(@@) حدش عتر على حل يا 
ms118	 اخوانا؟(@)(@)(@@) متفرج 5 :(@)(@)(@@) ما تخلوها بالتعادلية.(@)(@)(@@) السيد :(@)(@)(@@) تعادلية ازاي يا حبيبي؟(@)(@)(@@) متفرج 5 :(@)(@)(@@) تعادلية، موش عارف يعني إيه تعادلية؟ اسمح لي بقى ده منتهى الجهل.(@)(@)(@@) السيد :(@)(@)(@@) طب نورنا بعلمك نورك الله.(@)(@)(@@) متفرج 5 :(@)(@)(@@) تعادلية يعني ده يعادل ده، شفت بسيطة ازاي، فانت تعادل فرفور.(@)(@)(@@) السيد :(@)(@)(@@) أعادله ازاي؟(@)(@)(@@) متفرج :(@)(@)(@@) إنتو الاتنين بتشتغلوا تربية مش كده؟ يبقى خلاص، واحد يفحر والتاني يردم.(@)(@)(@@) السيد :(@)(@)(@@) ومين بقى فرفور ومين يبقى اليسد؟(@)(@)(@@) متفرج 5 :(@)(@)(@@) اللي يسبق التاني في الشغل.(@)(@)(@@) السيد :(@)(@)(@@) يبقى السيد؟(@)(@)(@@) متفرج 5 :(@)(@)(@@) يبقى فرفور، يبقى هو اللي بيشتغل أحسن.(@)(@)(@@) السيد :(@)(@)(@@) طب ما هو بالطريقة دي كل واد حيتأخر عن التاني.(@)(@)(@@) متفرج 5 :(@)(@)(@@) يبقى برضه اللي يسبق في التأخر، يعني اللي يتأخر أكتر يبقى ...(@)(@)(@@) السيد (مقاطعا) :(@)(@)(@@) السيد؟(@)(@)(@@) متفرج 5 :(@)(@)(@@) لأ يبقى فرفور؛ لأنه في الحالة يبقى بيتلاكع أحسن، ما هو حاكم أحسن واحد يشتغل تلقاه برضه أحسن واحد يتلاكع.(@)(@)(@@) صوتا زوجة السيد وزوجة فرفور (يختلطان بنفاد صبر) :(@)(@)(@@) أنا خلاص زهقت، زهقت خلاص، والنبي واللي نبى النبي لأفرج عليه اللي يسوى واللي ما يسواش، دول ناس اتجننوا، اتهبلوا لازم، مش حيرد لهم عقلهم إلا الضرب، مفيش غير الضرب، والله ما ينفع إلا الضرب.(@)(@)(@@) زوجة السيد (داخلة) :(@)(@)(@@) إيه ده يا مجنون انت؟(@)(@)(@@) زوجة فرفور (داخلة) :(@)(@)(@@) علي النعمة مانا سايباك.(@)(@)(@@) زوجة السيد :(@)(@)(@@) مش مكسوف من نفسك بذمتك؟ ده كلام ده؟ دي طريقة؟ ده شغل أسياد ده؟(@)(@)(@@) زوجة فرفور :(@)(@)(@@) والله تلاتة بالله لولا الكسوف لكنت سبطتك البعيد قدام الناس دي ع الأرض وما سبتك إلا وبطنك ضهر وضهرك بطن.(@)(@)(@@) السيد :(@)(@)(@@) إيه؟ فيه إيه؟ مالكم؟!(@)(@)(@@) زوجة السيد :(@)(@)(@@) إنتو فاكرين نفسكم إيه، ملايكة عايشين في السما؟ نساك؟ زهاد؟(@)(@)(@@) فرفور :(@)(@)(@@) ليه، حصل إيه؟(@)(@)(@@) زوجة السيد :(@)(@)(@@) حصل إنكم سايبينا ننشال ونتهبد وناكل في بعض وانتو ولا هاممكم، قال إيه قاعدين تدورو لي على حل، حل لإيه؟ ولزومه إيه؟ ومستعجلين عليه ليه؟ حتكون إيه الحكاية اللي محيراكم دي؟ حتتبدى على الأكل والشرب، ع العيشة، ع الحياة؟(@)(@)(@@) فرفور :(@)(@)(@@) وما تتبداش ليه إذا كانت أهم.(@)(@)(@@) زوجة السيد :(@)(@)(@@) هو فيه أهم م الأكل 
ms119	 ؟! أهم من إننا نعيش؟(@)(@)(@@) فرفور :(@)(@)(@@) أيوه، أهم من إننا نعيش إننا نعرف عايشين ليه، وأهم من ليه إننا نعرف حنعيشها ازاي.(@)(@)(@@) زوجة السيد :(@)(@)(@@) زي الناس ما هي عايشاها.(@)(@)(@@) فرفور :(@)(@)(@@) وانتي عارفة الناس عايشاها ازاي؟(@)(@)(@@) زوجة السيد :(@)(@)(@@) زي ما طول عمرهم عايشينها.(@)(@)(@@) فرفور :(@)(@)(@@) وعارفة طول عمرهم عايشينها ازاي؟ فوق بعض، بالطول كده، كل واحد شايل التاني، كل سيد فوقه سيد، وكل فرفور تحته فرفور، جوزك السيد ده والله سيدك الجوز فوق سيد، يعني فرفور زيي تمام، وأنا تحتي فرفور، يعني أنا راخر، تصدقي ما تصدقيش سيد، إحنا 3600 مليون بني آدم عاملين عامود بالطول كده، كل واحد شايل واحد، وكل واحد عايز يوقع اللي شايله ويفضل متسمر فوق اللي تحتيه، وحياة خالتي نبوية احنا من يوم ما بقينا شعوب وقبائل، واحنا كده.(@)(@)(@@) زوجة فرفور :(@)(@)(@@) وكدا ماله، ماله كدا؟ عيبه إيه يابو لسان متبري منه؟(@)(@)(@@) فرفور :(@)(@)(@@) عيبه يا ولية إننا مفعوصين وتعبانين وزعلانين ومش عارفين ليه، عيبه إن الواحد منا حاسس إنه مش عايش في الدنيا، إنما عايش وشايل الدنيا كلها فوق أكتافه، عيبه إننا مزمزقين، من أيام حواء وآدم واحنا مزمزقين، اللي متشال عايز يخنق اللي شايله، واللي شايل عايز يقرقش المتشال، عيبه إنه منظر يضحك لو فيه مراية نبص فيها كنا سخسخنا على روحنا من الضحك، إنما فين المراية اللي توري الناس روحهم، فين المراية اللي تورينا احنا الأربعة يدوبك وضعنا الحقيقي، عارفين احنا في الحقيقة ازاي، إحنا عامود، حضرتك يا ست راكبة فوق السيد، والسيد راكب فوقي، واحنا كلنا راكبين فوق الكركوبة دي، ولا هي شايفة ولا احنا شايفين، إنما مضايقين، كفرانين، وأهه نفسها تخلي ضهري بطن وبطني ضهر، حتى حبنا مش طبيعي، حب ما بنتلاقاش فيه، برضه بنركب على بعض فيه، فيه جنس في الدنيا عايش كده إلا جنس آدم؟ كل سيد عايز يبقى سيد حتته، سيد بلده، سيد وطنه، سيد عالمه، سيد التاريخ، تاريخنا نفسه برضه راكب فوق بعضه، دولنا، حضاراتنا، كل دولة عايزة تبقى الست على الدول 
ms120	 ، وكل حضارة عايزة تبقى ست الحضارات، والنتيجة خناقات بنبابيت تعلى تبقى ببنادق تعلى تبقى بجيوش وقنابل، ويقع من الطابور عشرة عشرين وتلاتين مليون، ومن تاني يوم تبتدي الخناقات من جديد، ونسميها أسامي تضحك، قال إيه انهيار الحضارة اليونانية وقيام الحضارة الرومانية، قال إيه الحرب الباردة بين الشرق والغرب، قال إيه الصراع بين روسيا والصين وفرنسا وأمريكا، وكله كله فرفور وسيد، مين يبقى سيد ومين فرفور، وأنا فرفور ليه وانت سيد ليه، من يومنا واحنا كده، وفاهمين إن الدنيا كده والناس كده، ما تعرفشي تعيش إلا كده، إنما بذمتكو دي عيشة دي، دي طريقة، وحياة خالتي نبوية أنا متأكد إننا قابلينها لسبب واحد مفيش غيره، إننا مش شايفينها، ولو شفناها لا يمكن نقبلها، وأصل الحق مش علينا، الحق على اللي بيشوفولنا، الفلاسفة بتوعنا والمفكرين، اللي التفكير عندهم لازم يكون تفكير في التفكير والتفكير الحقيقي هو اللي يفكر في اللي بيفكر في اللي بيفكر إنه يفكر، إنما أهه آدي مشكلة حياتنا كلها أهه، حدش يجدعن ويفكر لها في حل؟(@)(@)(@@) زوجة السيد :(@)(@)(@@) إيه السرحان ده يا فرفور، إنت عايز تعيد تنظيم الكون؟ تبقى اجننت.(@)(@)(@@) فرفور :(@)(@)(@@) عندك حق، اللي يحاول ينظم الكون الملخبط يبقى هو المجنون، واللي يسيبه على لخبطته يبقى هو العاقل.(@)(@)(@@) زوجة السيد :(@)(@)(@@) احنا مالنا ومال الكون، ما تخلينا هنا.(@)(@)(@@) فرفور :(@)(@)(@@) ما احنا هنا، والله هنا، في كل مكان في الدنيا، وهنا، في كل لحظة، دلوقتي، الخناقة شغالة مستمرة عمرها ما وقفت ثانية، عندنا هنا وبره، اسمعي، دي مش صفارة أوتوبيس، أهو دلوقتي زمان الكمساري بيقول للسواق ما تبقاش تطلع إلا ما أصفر لك، والسواق بيقول له أنا مش فرفور عندك، أنا باخد ماهية أكتر منك، مفيش من نظام يرصنا جنب بعض بالعرض كده، مفيش؟!(@)(@)(@@) زوجة فرفور :(@)(@)(@@) الأكادة عليك لماضة، إنما قول مهم تقول الولاد بطونها بتصرخ من الجوع، أديهم إيه ياكلوه، كلام؟ أنا دايخة من قلة المعاملة، وانت هفتان من قلة الغذا حتعالج ده بإيه يا فلسفوف؟(@)(@)(@@) زوجة السيد :(@)(@)(@@) أنا عمري 