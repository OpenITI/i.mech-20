ms361	؟ أبدا، اقتلوني أحسن لنا ولكم.(@)(@)(@@) عمرو :(@)(@)(@@) ليس من الشهامة أن نقتلك وأنت أعزل.(@)(@)(@@) أوركاديوس :(@)(@)(@@) إذن إدوني سيف وواحد منكم يبارزني، فإن انتصر وقتلني أكون استريحت وإن قتلته أكون انتصرت وتطلقوا سراحي.(@)(@)(@@) عبد الله :(@)(@)(@@) إذن فأنا له.(@)(@)(@@) الجميع :(@)(@)(@@) أنا له، أنا له.(@)(@)(@@) عمرو :(@)(@)(@@) كلا، إنه أسيري وأمره الآن بيدي، فليس له من أحد سواي، خذ هذا ودافع عن نفسك (يعطيه سيفا. يتبارزان، فيتغلب عمرو على أوركاديوس) .(@)(@)(@@) أوركاديوس :(@)(@)(@@) اقتلني، أنا دلوقت بين يديك.(@)(@)(@@) عمرو :(@)(@)(@@) كلا، بل أهبك حياتك وأعفو عنك (ينهضه)(@)(@)(@@) لقد طلبت منازلتنا ففعلنا،(@)(@)(@@) وجزاء سيئة سيئة مثلها فمن عفا وأصلح فأجره على الله . والآن اذهب إلى قومك فأنت حر لوجه الله. خذ، إليك هذه (يعطيه السلسلة. يخرج أوركاديوس متخاذلا) .(@)(@)(@@) عمرو :(@)(@)(@@) والآن هلموا إلى مقاتلة العدو. (الجميع يقولون لحن ختام الفصل):(@)(@)(@@) العرب :(@)(@)(@@) لما عفا الأمير وعفوه عن مقدرة(@)(@)(@@) أنعم به تدبير ما كان للقياصرة(@)(@)(@@) رأى العدو منا كفاءة في الحرب(@)(@)(@@) وراح يروي عنا سلامة في القلب(@)(@)(@@) نساء :(@)(@)(@@) رفعتوا رءوسنا فوق الأمم(@)(@)(@@) من الشجاعه من الكرم(@)(@)(@@) وبعد صيتكم ومجدكم(@)(@)(@@) أشهر من النار فوق العلم(@)(@)(@@) رجال :(@)(@)(@@) رأوا في الحرب أسدا يرهبوها(@)(@)(@@) وفي السلم رأوا منا كراما(@)(@)(@@) وفي الحالين أسرفنا وإنا(@)(@)(@@) لفي الحالين أولينا احتراما(@)(@)(@@) نساء :(@)(@)(@@) إن شاء الله دايما تحموا شرفنا(@)(@)(@@) واحنا في حجاكم نصون عفافنا(@)(@)(@@) رجال :(@)(@)(@@) سوف ترونا إنا نقوم بالذي وجب(@)(@)(@@) وعندها تقلن عاشت همة العرب(@)(@)(@@) عاشت همة العرب (ستار)(@)(@)(@@) الفصل الثالث (في قصر المقوقس حاكم مصر بمنف.)(@)(@)(@@) المقوقس (من الخارج) :(@)(@)(@@) كونوا مطمئنين لأن الحاله اتحسنت ولا فيش خوف علينا مطلقا، ثم كونوا على استعداد لأن النهارده يمكن يجينا ضيوف من أكابر العرب.(@)(@)(@@) أرمانوسه (تدخل) :(@)(@)(@@) إيه؟ ضيوف من أكابر العرب.(@)(@)(@@) المقوقس :(@)(@)(@@) أيوه يا بنتي، لأنه بلغني إنهم عاوزين يصطلحوا معانا.(@)(@)(@@) أرمانوسه :(@)(@)(@@) وأظن الدولة الروماية دلوقت يا والدي ما ترفضش الصلح مع العرب بعد اللي شافوه منهم.(@)(@)(@@) المقوقس :(@)(@)(@@) بالطبع، وخصوصا بعد ما جاءنا الأخبار بموت الإمبراطور هرقل وحدوث الاضطرابات الداخلية في البلاد؛ ولذلك بعتولي أمر يقولولي فيه إذا فتحت العرب حصن بابليون 
ms362	 اتفق معاهم على شروط صلح، وهاتها وتعال على القسطنطينية للإقرار عليها.(@)(@)(@@) أرمانوسه :(@)(@)(@@) بقى الضيوف العرب اللي بتقول عليهم دول جايين يتفاوضوا في مسألة الصلح.(@)(@)(@@) المقوقس :(@)(@)(@@) أيوه يا بنتي.(@)(@)(@@) أرمانوسه :(@)(@)(@@) ولكن أنا شايفه يا والدي إنك ميال للعرب قوي.(@)(@)(@@) المقوقس :(@)(@)(@@) طبعا، هو أنا أنسى مروءة الأمير عمرو اللي عملها معاكي في بلبيس لما بعتك من هناك مع خدامه الخصوصي اللي اسمه عبد الله.(@)(@)(@@) أرمانوسه :(@)(@)(@@) أيوه يا والدي، مظبوط.(@)(@)(@@) المقوقس :(@)(@)(@@) ودلوقت بقى يا بنتي رايح انتظرهم على الشرفة المطلة على باب القصر، أحسن حد منهم ييجي والا يبعتوا رسول من طرفهم.(@)(@)(@@) أرمانوسه :(@)(@)(@@) اتفضل يا والدي (يخرج المقوقس) .(@)(@)(@@) برباره (تدخل) :(@)(@)(@@) إنتي هنا يا مولاتي، مالك زعلانة ليه؟(@)(@)(@@) أرمانوسه :(@)(@)(@@) آه يا برباره، عشر شهور من يوم ما كنا في بلبيس لحد دلوقت ما شفتش فيهم حبيبي أوركاديوس، وتلاقيني خايفة عليه جدا، خصوصا بعد ما جه المدد للعرب من الخليفة بتاعهم.(@)(@)(@@) برباره :(@)(@)(@@) ياريت يا مولاتي كان فيه طريقة تجيبه هنا وأنا ماكنتش أتأخر عنها أبدا لكن ما باليد حيلة، حانعمل إيه بقى؟(@)(@)(@@) أرمانوسه (تنظر) :(@)(@)(@@) الله! تعالي بصي، مين اللي نازل من القارب دا على سلم القصر؟(@)(@)(@@) برباره :(@)(@)(@@) أما أروح أشوف مين (تخرج) .(@)(@)(@@) أرمانوسه :(@)(@)(@@) يا رب يكون هو حبيبي أوركاديوس. آه! حبيبي أوركاديوس.(@)(@)(@@) أوركاديوس (داخلا) :(@)(@)(@@) أيوه حبيبك أوركاديوس، كنت منتظراني؟ أنا عارف، قولي لي إيه اللي أزعجك وخلاكي بعتي لي الجواب المستعجل باللهجة الشديدة دي؟(@)(@)(@@) أرمانوسه :(@)(@)(@@) جواب مستعجل! لهجة شديدة! إنت بتقول إيه يا حبيبي؟! أنا موش فاهمة.(@)(@)(@@) برباره :(@)(@)(@@) يظهر إن السيد أوركاديوس لما طالت عليه المده من غير ما يشوفك ولا يشوف مرقص ولا عبد الله علشان يسألهم عنك اتصور إنك في خطر فجا علشان يطمن عليكي.(@)(@)(@@) أوركاديوس :(@)(@)(@@) لا، أبدا، ده عبد الله خدامك جاني النهارده الصبح واداني جواب وقل لي إنه منك، وفهمني إنك في خطر شديد ولا يمنعش عنك الخطر ده إلا حضوري عندك، وعلشان كده أنا تركت الحصن وجيت.(@)(@)(@@) أرمانوسه :(@)(@)(@@) غريبه دي! لكن عبد الله اللي بتقول عليه ده موش خدامي أنا 
ms363	، ده من أتباع عمرو أمير العرب.(@)(@)(@@) أوركاديوس :(@)(@)(@@) إيه! يعني موش مصري؟(@)(@)(@@) أرمانوسه :(@)(@)(@@) أبدا، ده عربي من العرب.(@)(@)(@@) أوركاديوس :(@)(@)(@@) أمال ليه باشوفه في الحصن بملابس مصرية؟(@)(@)(@@) أرمانوسه :(@)(@)(@@) دول خدهم من مرقص يلبسهم علشان يروحولك الحصن سرا ويطمنوني عليك.(@)(@)(@@) أوركاديوس :(@)(@)(@@) إذن المسألة فيها خيانة، خدعني الملعون وضحك علي وخلاني تركت الحصن في أحرج المواقف، لا وحضرته قال بيتكرم علي بعبايته علشان ألبسها وأنا خارج من الحصن علشان ماحدش ياخد باله مني.(@)(@)(@@) برباره :(@)(@)(@@) طول بالك ماتتسرعش كده، الراجل عبد الله ده راجل طيب قوي، ويمكن لما شاف مولاتي أرمانوسه بالها مشغول عليك أخدته الرأفة وعمل الخدمة دي كده من نفسه، لاجل ما يطمنها وتشوفوا بعض.(@)(@)(@@) أرمانوسه :(@)(@)(@@) لازم كده، ودلوقت روحي إنت يا برباره أقفي بره، وإن لقيتي أبويا والا حد جاي على هنا تعالي اديني خبر.(@)(@)(@@) برباره :(@)(@)(@@) حاضر يا مولاتي (تخرج) .(@)(@)(@@) أوركاديوس :(@)(@)(@@) أنا لازم أروح الحصن حالا، موش ممكن أنتظر ولا دقيقة واحدة.(@)(@)(@@) أرمانوسه (تمنعه) :(@)(@)(@@) أوركاديوس، خليك معايا يا حبيبي لأني خايفة عليك.(@)(@)(@@) برباره (تدخل) :(@)(@)(@@) مرقص جه يا مولاتي.(@)(@)(@@) أرمانوسه :(@)(@)(@@) هو فين؟(@)(@)(@@) مرقص (يدخل) :(@)(@)(@@) واه سيدي أوركاديوس هنا والعرب دخلوا الحصن!(@)(@)(@@) أوركاديوس :(@)(@)(@@) بتقول إيه؟! العرب دخلوا الحصن؟! آه ضاع شرفي، ضاعت كرامتي.(@)(@)(@@) أرمانوسه :(@)(@)(@@) طول بالك يا حبيبي ماتعملش في روحك كده.(@)(@)(@@) أوركاديوس :(@)(@)(@@) ودخلوا الحصن إزاي يا مرقص قول لي؟(@)(@)(@@) مرقص :(@)(@)(@@) عبد الله انتهز فرصة شبكان جماعة من العرب مع الرومان في الجهة المغربة من الحصن وفتح الباب الشرجي، راحوا داخلين وفي مجدمتهم واحد اسمه الزبير بن العوام.(@)(@)(@@) أوركاديوس :(@)(@)(@@) عبد الله هو اللي فتح لهم باب الحصن، هه، جايلك كلامي، عرفتي إنه ضحك علي وخلاني جيت على هنا علشان العرب مايلاقوش حد يقاومهم، آه أم أشوف وشك يا عبد الله.(@)(@)(@@) عبد الله (يدخل) :(@)(@)(@@) نعم.(@)(@)(@@) أوركاديوس :(@)(@)(@@) إنت جيت؟ (يهجم عليه فيمنعوه) .(@)(@)(@@) عبد الله :(@)(@)(@@) الله الله الله، ماله ده؟(@)(@)(@@) أوركاديوس :(@)(@)(@@) أنا لازم أموتك، لازم أقرض زمارة رقبتك (ويهجم عليه) .(@)(@)(@@) عبد الله :(@)(@)(@@) حوشي يا برباره. أيوه يا وله أيوه، اعمل لي فلوطة قدام الستات، أنا موش فاهم 
ms364	 إنت زعلان ليه؟ موش تحمد ربنا إني خلصتك من الموتة اللي كنت حاتموتها.(@)(@)(@@) أوركاديوس :(@)(@)(@@) كان أشرف لي من مجيي هنا يا ملعون.(@)(@)(@@) عبد الله :(@)(@)(@@) ويعني حضرتك فاكر إن العرب ما كانوش يقدروا يخشوا الحصن وانت موجود؟!(@)(@)(@@) أوركاديوس :(@)(@)(@@) لا، أبدا.(@)(@)(@@) عبد الله :(@)(@)(@@) ده بيتهيألك، طيب دول جماعة الرومان أول ما شافوا العرب هاجمين حطوا ديلهم في سنانهم وقالوا القيام، شايف شايف مراكبهم مبحرة أهي.(@)(@)(@@) أرمانوسه (تنظر) :(@)(@)(@@) أيوه، دول يظهر إنهم رايحين إسكندرية.(@)(@)(@@) عبد الله :(@)(@)(@@) هو بقى فيه قدامهم غيرها.(@)(@)(@@) أوركاديوس :(@)(@)(@@) أنا لازم أروح أحصلهم، وضروري إننا نسترد من العرب حصن بابليون.(@)(@)(@@) عبد الله :(@)(@)(@@) ما تتعبش نفسك، العرب دخلوا الحصن واستوطنوا فيه خلاص، وأنا بنيت لي أوده فراخ في السطوح.(@)(@)(@@) أرمانوسه :(@)(@)(@@) حيث كده خليك معايا يا حبيبي ما تفوتنيش بقى.(@)(@)(@@) عبد الله :(@)(@)(@@) وأنا عملت الحساب ده، وجبت لكم معايا واحد قسيس علشان يجوزكم لبعض.(@)(@)(@@) برباره :(@)(@)(@@) إزاي ده؟ من غير مولاي أبو أرمانوسه ما ياخد خبر؟(@)(@)(@@) عبد الله :(@)(@)(@@) ياخد خبر يودي خبر، أنا أبقى أكلمه لكم وإن عصلج أخلي مولاي عمرو هو اللي يكلمه.(@)(@)(@@) أرمانوسه :(@)(@)(@@) الله يخليك يا عم عبد الله، أما صحيح العرب دول مافيش أكرم ولا أسمح منهم.(@)(@)(@@) عبد الله :(@)(@)(@@) قولي له، ياللا اتفضلوا عالكنيسة وأهو القسيس مستنيكم هناك، وخدوا معاكم مرقص وبرباره علشان يشهدوا.(@)(@)(@@) أرمانوسه :(@)(@)(@@) أيوه ياللا يا حبيبي.(@)(@)(@@) أوركاديوس :(@)(@)(@@) طيب معلهش، ولكن برضه لازم أروح إسكندرية (يخرجون) .(@)(@)(@@) عبد الله :(@)(@)(@@) عال، دلوقت ما دام صاحبنا أوركاديوس حايتلبخ في صاحبتنا أرمانوسه، حايخلا لنا الجو ونروح هاجمين على حصن إسكندرية ونروح واخدينه حلالا زلالا بلالا، يا سلام على أفكارك يا واد يا عبد الله، أهو كله دا من أكل البلح التمر.(@)(@)(@@) المقوقس (من الخارج) :(@)(@)(@@) اتفضل يا أمير اتفضل.(@)(@)(@@) عمرو (داخلا مع المقوقس) :(@)(@)(@@) أنت هنا يا عبد الله؟(@)(@)(@@) عبد الله :(@)(@)(@@) نعم يا مولاي.(@)(@)(@@) عمرو :(@)(@)(@@) السلام عليكم.(@)(@)(@@) عبد الله :(@)(@)(@@) وعليكم السلام ورحمة الله وبركاته.(@)(@)(@@) عمرو (للمقوقس) :(@)(@)(@@) إذن فقد رضيت بشروط الصلح التي عرضها عليك أصحابي قبل مجيئي.(@)(@)(@@) المقوقس :(@)(@)(@@) أيوه، ولكن أنا عمري ماهبت حد 
ms365	 أبدا زي ما هبت صاحبكم الأسود اللي كان معاهم ده.(@)(@)(@@) عمرو :(@)(@)(@@) تعني عبادة بن الصامت، إنه أيها الأمير ، وإن يكن أسود اللون كما رأيت إلا أنه من أفضل العرب موضعا وأحسنهم سابقة وأرجحهم عقلا، وليس ينكر السواد فينا.(@)(@)(@@) عبد الله :(@)(@)(@@) إي، إحنا فينا أحسن من الصنف الإسود الأبنوس ده.(@)(@)(@@) المقوقس :(@)(@)(@@) هو عرض علي الإسلام أو الجزية أو الحرب.(@)(@)(@@) عمرو :(@)(@)(@@) أجل، هذا ما أمرنا أمير المؤمنين عمر بن الخطاب أن نفرضه عليكم.(@)(@)(@@) المقوقس :(@)(@)(@@) وأنا قبلت الجزيه، بشرط أنكم تضمنوا لنا حرية الدين وتدافعوا عنا.(@)(@)(@@) عمرو :(@)(@)(@@) لكم ذلك علينا، واعلم بأننا أشد من يتمسك بالعهد ويحترم الميثاق، ولقد أمرنا بذلك حيث قال تعالى:(@)(@)(@@) والذين آمنوا ولم يهاجروا ما لكم من ولايتهم من شيء حتى يهاجروا وإن استنصروكم في الدين فعليكم النصر إلا على قوم بينكم وبينهم ميثاق والله بما تعملون بصير .(@)(@)(@@) المقوقس :(@)(@)(@@) أنعم وأكرم، وعلى كل حال أنا عرفت من معاملتكم إن العرب ناس عندهم مروءة وأصحاب فضل.(@)(@)(@@) عمرو :(@)(@)(@@) استغفر الله، إنما الفضل كله لله.(@)(@)(@@) المقوقس :(@)(@)(@@) وهو أنا أنسى يا أمير العرب المروءة اللي عملتها مع بنتي أرمانوسه. لما بعتها لي من بلبيس ومعاها يوكنا مقبوض عليه علشان أعاقبه بنفسي على ما صدر منه.(@)(@)(@@) عمرو :(@)(@)(@@) لقد ذكرتني بهذا الشقي. ماذا تم في أمره؟(@)(@)(@@) المقوقس :(@)(@)(@@) لما جيت أعاقبه وأحكم عليه بالإعدام اتعرض لي القائد الروماني يتودور وقال إننا في حاجة له ولرجاله دلوقت، وللسبب ده بعته لحامية إسكندرية علشان يساعد فيها.(@)(@)(@@) عمرو :(@)(@)(@@) إذن هو الآن ضمن حامية الإسكندرية؟(@)(@)(@@) المقوقس :(@)(@)(@@) أي نعم.(@)(@)(@@) عبد الله :(@)(@)(@@) آخ يا ناري! بس أما أعتر فيه هناك مافيش غير الخزنشة.(@)(@)(@@) عمرو :(@)(@)(@@) وكيف حال ابنتك أرمانوسه؟(@)(@)(@@) المقوقس :(@)(@)(@@) بخير تقبل يديك.(@)(@)(@@) عبد الله :(@)(@)(@@) هي كانت هنا دلوقت وراحت الكنيسة علشان ... الله الله. أنا حالبخ ليه ...(@)(@)(@@) المقوقس :(@)(@)(@@) إيه. راحت الكنيسة تعمل إيه؟(@)(@)(@@) عبد الله :(@)(@)(@@) راحت الكنيسة تدعي إن أبوها يطول باله.(@)(@)(@@) المقوقس :(@)(@)(@@) آه. واديني حاخدها معايا أوصلها مريوط جنب إسكندرية، تفضل فيها مع الحرس الكافي لغاية ما ارجع القسطنطينية بشروط الصلح.(@)(@)(@@) عبد 
ms366	 الله (وحده) :(@)(@)(@@) إخص! على كده أوركاديوس حايسافر وراها ويبوظ ترتيبي.(@)(@)(@@) عمرو :(@)(@)(@@) إذن فقد صممت على الذهاب توا؟(@)(@)(@@) المقوقس :(@)(@)(@@) نعم يا أمير العرب.(@)(@)(@@) عمرو :(@)(@)(@@) ونحن كذلك مسافرون إلى الإسكندرية للقاء الحامية الرومانية قبل أن ترتد علينا وقد لمت شعثها، وستنتظر حتى ترجع إلينا من القسطنطينية ومعك الموافقة على شروط الصلح. عبد الله.(@)(@)(@@) عبد الله :(@)(@)(@@) مولاي ...(@)(@)(@@) عمرو :(@)(@)(@@) ناد في الجميع بالسفر إلى الإسكندرية. (يدق الطبل فيدخل الجميع ويقولون لحن ختام الفصل):(@)(@)(@@) لحن ختام الفصل(@)(@)(@@) تم الصلح بين الأميرين واتفقوا على راحة البال(@)(@)(@@) واتصافحوا هم الاتنين وانصلحت منا الأحوال(@)(@)(@@) وأمير العرب لما أعطى الأمان(@)(@)(@@) دين علينا وجب ننصره على الرومان(@)(@)(@@) دين علينا أكيد ملزومين بوفاه(@)(@)(@@) صلح لكن سعيد سخره لنا الإله(@)(@)(@@) عبد الله :(@)(@)(@@) قد أمنتم وأمنا ووثقتم ووثقنا(@)(@)(@@) وتآخينا جميعا بعدما قد كان منا(@)(@)(@@) كان حربا ثم صلحا فاذكروا الثاني عنا(@)(@)(@@) إنما نحن وأنتم واحد، زيد وحنا(@)(@)(@@) بنات :(@)(@)(@@) ألف فرحه يا حبايب يوم مبارك يوم سعيد(@)(@)(@@) صلحكم ده فرض واجب والنهارده يبقى عيد(@)(@)(@@) الجميع :(@)(@)(@@) اتصلحنا واتصافينا والعزول مالوش مجال(@)(@)(@@) صرنا واحد وانتهينا والصليب ضم الهلال (ستار)(@)(@)(@@) الفصل الرابع (منظر أمام أبواب الحصن الروماني في الإسكندرية. عند رفع الستار يدخل القائد دومنيثان يتبعه أوركاديوس ويوكنا.)(@)(@)(@@) دومنيثان :(@)(@)(@@) ما اوصيكمش باليقظة التامة وانكم تفتحوا عينيكم كويس لأننا دلوقت في إسكندرية، وهي آخر ملجأ للرومان. فإذا دخلوها العرب يبقى مافيش غير كونهم يموتونا عن آخرنا أو نهرب على بلادنا.(@)(@)(@@) يوكنا :(@)(@)(@@) أيوه، ولاينساش القائد دومنيثان أن العرب دول ناس مالهمش أمان أبدا. يعني يمكن يساهونا كده ويروحوا داخلين الحصن ومدورين فينا الدبح على طول.(@)(@)(@@) دومنيثان :(@)(@)(@@) واهو دا اللي أنا خايف منه. تعالوا بنا بقى أما نروح الناحية التانية لأن معظم قوتهم من هناك. وانت يا أوركاديوس خليك هنا علشان تحرس باب الحصن ده. اتفضل يا أمير يوكنا.(@)(@)(@@) يوكنا :(@)(@)(@@) اتفضل (يخرجان) .(@)(@)(@@) أوركاديوس (وحده) :(@)(@)(@@) آه يا ربي، أعمل إزاي دلوقت وأرمانوسه أصبحت زوجتي الشرعية وكان من الواجب إني ما أفارقهاش ولا لحظة واحدة، ولكني مضطر. أيوه لأن جوازنا كان سرا 
ms367	. ولا أقدرش أصرح به لأبوها. ولو عرف ضروري حايغضب نظرا للعداوة اللي بينه وبين والدي.(@)(@)(@@) مرقص (يدخل) :(@)(@)(@@) سيدي أوركاديوس.(@)(@)(@@) أوركاديوس :(@)(@)(@@) آه. إنت هنا يا مرقص؟(@)(@)(@@) مرقص :(@)(@)(@@) أيوه يا سيدي؛ لأن ستي أرمانوسه نبهت علي إني أرجبك دايما وأبعت أطمنها عليك أول بأول.(@)(@)(@@) أوركاديوس :(@)(@)(@@) وهي لسه في مريوت يا مرقص؟(@)(@)(@@) مرقص :(@)(@)(@@) أيوه يا سيدي لحد ما يرجع سمو والدها من الجسطنطينية بشروط الصلح.(@)(@)(@@) أوركاديوس :(@)(@)(@@) طيب روح إنت يا مرقص اتدارى في الحصن أحسن يشوفونا مع بعض يظنوا حاجة.(@)(@)(@@) مرقص :(@)(@)(@@) طيب يا سيدي عن إذنك (يخرج) .(@)(@)(@@) أوركاديوس :(@)(@)(@@) موش قادر أبعد عن مخيلتي ذكرى أرمانوسه، ولانيش قادر أروح لها. كل شيء في الدنيا بيعاكسني كأن القدر ملاقاش حد يعاكسه غيري أنا. آه يا أرمانوسه يا منى الروح.(@)(@)(@@) لحن(@)(@)(@@) أنا اللي زادت أشجاني(@)(@)(@@) ما بين غرامي والواجب(@)(@)(@@) وطيف حبيبي في وجداني(@)(@)(@@) والقلب فيه مغرم دايب(@)(@)(@@) دقت المرار ده الحب نار(@)(@)(@@) لا نوم يجيني ولا اصطبار(@)(@)(@@) ومين حايسمع شكواي(@)(@)(@@) والا يواسيني في هواي(@)(@)(@@) ورايح أعيش في الدنيا إزاي(@)(@)(@@) وروحي ماهيش ويايا(@)(@)(@@) الليل يطول عاللي الحب ضناه(@)(@)(@@) وأبات أقول لوحدي آه(@)(@)(@@) أقول آه أقول آه (يخرج ويغلق الأبواب.)(@)(@)(@@) عبد الله (من الخارج) :(@)(@)(@@) من هنا يا مولاي ... (يدخل مع عمرو وبعض العرب) .(@)(@)(@@) أحدهم :(@)(@)(@@) إن باب الحصن مغلق.(@)(@)(@@) عمرو :(@)(@)(@@) فلنحطمه.(@)(@)(@@) عبد الله :(@)(@)(@@) ليس من الحكمة؛ لأننا لو كسرناه حايسمعونا اللي جوه. الأصوب إني أنا أطلع من فوق السور ده وأنزل من الناحية التانية وافتح لكم الباب، وبعدها نفتح بقيت الأبواب يدخلوا اخواننا اللي بره وننزل في الرومان حتتك بتتك.(@)(@)(@@) عمرو :(@)(@)(@@) حسنا حسنا. أسرع يا عبد الله (يخرج عبد الله ويفتح الأبواب ويدخل الجميع الحصن وبعد برهة تحصل ضجة ويتغير المنظر) .(@)(@)(@@) المنظر الثاني (في داخل الحصن يظهر عمرو ومن معه، ثم يدخل دومنيثان وبعض الرومان.)(@)(@)(@@) دومنيثان :(@)(@)(@@) أنتم أسرانا. آه والله وقعتم يا رعاة الإبل.(@)(@)(@@) عمرو :(@)(@)(@@) كلا، نحن لسنا رعاة الإبل بل رعاة الأمم أتينا ندعوكم بدعاية الإسلام فيكون لكم مالنا وعليكم وما علينا. أو أن تدفعوا الجزية عن يد 
ms368	 وأنتم صاغرون.(@)(@)(@@) عبد الله :(@)(@)(@@) ورقبتكم زي السمسمة. موش تفتكروا اكمننا عندكم حانخاف منكم.(@)(@)(@@) دومنيثان :(@)(@)(@@) وإذا رفضنا الاتنين؟(@)(@)(@@) عمرو :(@)(@)(@@) لا يكون بيننا إلا السيف حتى يقضي الله أمرا كان مفعولا.(@)(@)(@@) دومنيثان :(@)(@)(@@) وإذا انتصرنا عليكم؟(@)(@)(@@) عمرو :(@)(@)(@@) قل لا أملك لنفسي ضرا ولا نفعا إلا ما شاء الله لكل أمة أجل إذا جاء أجلهم فلا يستأخرون ساعة ولا يستقدمون .(@)(@)(@@) دومنيثان (سرا لمن حوله) :(@)(@)(@@) يظهر إن الراجل ده أميرهم ولا بد من موته.(@)(@)(@@) عبد الله (لعمرو سرا) :(@)(@)(@@) بيتهامسوا عليك. انكر نفسك (عاليا له)(@)(@)(@@) إنت مالك غلباوي كده ليه؟ مالك ومال الكلام ده؟! خلي غيرك أكبر منك يكلم.(@)(@)(@@) دومنيثان :(@)(@)(@@) ليه، موش حضرته ده أمير العرب؟(@)(@)(@@) عبد الله :(@)(@)(@@) إيه! ده أمير العرب. واحنا نقبل إن واحد زي ده يبقى أمير علينا؟ طيب ده أمير العرب أد ده يجي اتناشر مرة. طويل وتخين أد الفيل. هي الإمارة عندنا لعبة يا حضرة. الإمارة عندنا بالميزان.(@)(@)(@@) دومنيثان :(@)(@)(@@) على كل حال القائد أوركاديوس يعرف أمير العرب؛ لأنه شافه في بلبيس.(@)(@)(@@) عبد الله (على حدة) :(@)(@)(@@) إخص!(@)(@)(@@) أوركاديوس (داخلا) :(@)(@)(@@) آه! الأمير عمرو.(@)(@)(@@) دومنيثان :(@)(@)(@@) أوركاديوس. إنت طبعا تعرف الأمير عمرو أمير العرب.(@)(@)(@@) أوركاديوس :(@)(@)(@@) أيوه أعرفه وبارزته في بلبيس.(@)(@)(@@) عبد الله :(@)(@)(@@) أيوه، بأمارة ماعفا عنك.(@)(@)(@@) دومنيثان :(@)(@)(@@) طيب بص في الراجل ده كويس. موش هو دا الأمير عمرو؟(@)(@)(@@) عبد الله :(@)(@)(@@) هو دا اللي عفا عنك؟(@)(@)(@@) أوركاديوس (ينظر) :(@)(@)(@@) لا، أبدا. موش هو دا أمير العرب.(@)(@)(@@) دومنيثان :(@)(@)(@@) إنت متأكد؟(@)(@)(@@) أوركاديوس :(@)(@)(@@) متأكد قوي. آه لو وقع في إيدي أمير العرب اللي بتقولوا عليه دا يا جناب القائد ...(@)(@)(@@) عمرو :(@)(@)(@@) وماذا تريد أن تصنع بأمير العرب إذا وقع في يدك يا هذا؟(@)(@)(@@) أوركاديوس :(@)(@)(@@) كنت أعامله بنفس المعاملة اللي عاملها لي في بلبيس، وأهي تبقى واحدة بواحدة.(@)(@)(@@) عبد الله :(@)(@)(@@) أيوه واحدة بواحدة. ولا تنساش إنك إنت واصلك واحدة زيادة.(@)(@)(@@) دومنيثان :(@)(@)(@@) على كل حال إنتم أسرى عندنا دلوقت.(@)(@)(@@) عمرو :(@)(@)(@@) ونحن لا نسلم لك بهذا ولا نقبله.(@)(@)(@@) دومنيثان :(@)(@)(@@) عندكم أسرى من الرومان كتير واحنا نقبل إننا نفديهم بكم.(@)(@)(@@) عمرو :(@)(@)(@@) ولا نسلم لك بهذا 
ms369	 أيضا دون قتال.(@)(@)(@@) دومنيثان :(@)(@)(@@) وإيه هي طريقة القتال اللي بتقول عليها دي؟(@)(@)(@@) عمرو (يمر شمالا) :(@)(@)(@@) يبارز أحدنا أشجع رجل لديكم، فإذا ظفر به بطلكم قتله. والآخران يسلمانكم نفسهما، وإذا ظفر رجلنا أطلقتم سراحنا وأخليتم سبيلنا.(@)(@)(@@) دوميثان :(@)(@)(@@) وهو كذلك، مين اللي يتبارز فيكم.(@)(@)(@@) الجميع :(@)(@)(@@) أنا. أنا.(@)(@)(@@) عبد الله :(@)(@)(@@) أنا. أنا.(@)(@)(@@) عمرو :(@)(@)(@@) عبد الله.(@)(@)(@@) عبد الله (سرا) :(@)(@)(@@) أنا لو مت في داهية.(@)(@)(@@) أوركاديوس :(@)(@)(@@) يسمح لي جناب القائد إني أنوب عنه في المبارزة دي؛ لإن لي عند العرب ثأر، ثم إذا كان النصر حليفهم زي ماهم فاكرين أكون أنا فداك؛ لأن حياتك أنت بصفتك القائد العام ألزم للجيش أكثر مني.(@)(@)(@@) دوميثان :(@)(@)(@@) لا بأس. بارز واحد منهم.(@)(@)(@@) أوركاديوس (لعمرو سرا) :(@)(@)(@@) أنا رايح أضحي نفسي وأخليك تتغلب علي علشان أرد لك جميلك كامل (عاليا)(@)(@)(@@) ياللا اتفضل إنت لأنه يظهر من هيئتك وكلامك إنك أشجعهم.(@)(@)(@@) عمرو :(@)(@)(@@) كلا أيها القائد، أنا لا أبارز فتى صغيرا كهذا وإنما أبارزك أنت، فتقدم.(@)(@)(@@) دوميثان :(@)(@)(@@) وهو كذلك (يتقدم) .(@)(@)(@@) أوركاديوس :(@)(@)(@@) وأنا مصمم إن ماحدش يبارزك إلا أنا. علشان كمان أمحي الإهانة اللي أهنتها لي دلوقت، وأفهمك إن الشجاعة موش بالسن.(@)(@)(@@) عمرو :(@)(@)(@@) أنا لا أقبل.(@)(@)(@@) الزبير :(@)(@)(@@) ولا أنا.(@)(@)(@@) عبد الله :(@)(@)(@@) أنا أقبل.(@)(@)(@@) عمرو :(@)(@)(@@) كيف؟(@)(@)(@@) عبد الله :(@)(@)(@@) علشان لما يموت تاني مرة يبطل الغلبة دي (يجرد حسامه) .(@)(@)(@@) أوركاديوس :(@)(@)(@@) لا، أنا أحتج عليك يا راجل إنت.(@)(@)(@@) عبد الله :(@)(@)(@@) ليه؟(@)(@)(@@) أوركاديوس :(@)(@)(@@) لأن سيفك أطول من سيفي.(@)(@)(@@) عبد الله :(@)(@)(@@) آه! طيب خد (يعطيه سيفه ويخرج آخر ويتبارزان)(@)(@)(@@) أوعى تعملها يا واد (يتبارزان)(@)(@)(@@) ماتقع بقى يا بارد (يهجم عليه ويلقيه) .(@)(@)(@@) عمرو :(@)(@)(@@) لا تبطش به.(@)(@)(@@) عبد الله :(@)(@)(@@) عفونا عنك (ينهض أوركاديوس) .(@)(@)(@@) عمرو :(@)(@)(@@) والآن نطالبكم بالوفاء.(@)(@)(@@) أوركاديوس :(@)(@)(@@) أيوه وله حق، خصوصا إن الراجل ده انتصر علي ولا قتلنيش!(@)(@)(@@) عبد الله :(@)(@)(@@) إشحال أمال لو كنت بارزت واحد من دول، كنت زمانك بقيت فتافيت.(@)(@)(@@) دوميثان :(@)(@)(@@) إذن بمقتضى الإتفاق اللي اتفقناه معاكم أنا حاخلي سبيلكم، واتعشم إنكم تبلغوا إخوانكم العرب إننا زيهم: إذا وعدنا وعد ما نخلفوش. افتحوا لهم الأبواب.(@)(@)(@@) عبد الله (لأوركاديوس 
ms370	) :(@)(@)(@@) الجميل لا ينسى. إنت شهم. إنت غلباوي يا واد إنت (يخرجون) .(@)(@)(@@) أروكاديوس :(@)(@)(@@) أنا خجلان منك قوي يا جناب القائد، إنما الظروف جت كده حاعمل إيه.(@)(@)(@@) دوميثان :(@)(@)(@@) ظروف إيه يا شيخ اتلهي كسفتنا (يمر يمينا) .(@)(@)(@@) يوكنا (داخلا) :(@)(@)(@@) فين جناب القائد؟ إزاي تطلقوا سراح جماعة الأسرى العرب اللي كانوا هنا دول؟ إنت موش عارف إن الأمير عمرو كان معاهم؟!(@)(@)(@@) دوميثان :(@)(@)(@@) أين؟ عمرو بن العاص أمير العرب؟(@)(@)(@@) يوكنا :(@)(@)(@@) أيوه، وأنا باصص من أعلا السور شفته بعيني وهو خارج مع عبد الله والزبير بن العوام. ولو كنت جنابك قتلته أو أسرته كان دب الرعب في قلوب العرب وانهزموا شر هزيمة.(@)(@)(@@) أوركاديوس :(@)(@)(@@) إنت متأكد من الكلام اللي بتقوله ده؟(@)(@)(@@) يوكنا :(@)(@)(@@) إلا متأكد. طيب دانا أعرفه أكتر ماعرفك، موش كنت معاهم وعاشرتهم مدة طويلة.(@)(@)(@@) دوميثان :(@)(@)(@@) إزاي؟ إذن أوركاديوس غشنا.(@)(@)(@@) يوكنا :(@)(@)(@@) أوركاديوس؟(@)(@)(@@) دوميثان :(@)(@)(@@) أيوه، هو اللي قال لي إن دا موش أمير العرب.(@)(@)(@@) يوكنا (على حدة) :(@)(@)(@@) أيوه دي فرصة أوديه فيها في داهية علشان أحرمه من أرمانوسه. لكن دي خيانة غش. بيتواطأ علينا مع الأعداء؟!(@)(@)(@@) أوركاديوس :(@)(@)(@@) بس بقى من فضلك. دي إهانة ... دافع عن نفسك.(@)(@)(@@) يوكنا :(@)(@)(@@) عظيم. عوز تموتني؟ تموت واحد شريف زيي بيخدم بلاده بذمة وأمانة وإخلاص، وتفضل إنت عايش يا خاين يا غشاش؟!(@)(@)(@@) دوميثان (لأوركاديوس الذي يهجم على يوكنا) :(@)(@)(@@) أوركاديوس ... إنت موقوف. وإذا ثبت الكلام اللي بيقوله دا، مالكش عقوبة غير الإعدام. سلم سيفك.(@)(@)(@@) أوركاديوس (يسلم) :(@)(@)(@@) اتفضل يا جناب القائد. الظروف كلها ضدي وأنا موش قادر أدافع عن نفسي.(@)(@)(@@) دوميثان :(@)(@)(@@) ودلوقت بصفتي نائب القائد العام حأمر حالا بتشكيل مجلس عسكري عالي لمحاكمة القائد أوركاديوس بتهمة الخيانة العظمى (يخرج ... ضجة من الخارج ويدخل بعض الرومان يقاتلون العرب ... يدخل المقوقس مع عمرو والجميع) .(@)(@)(@@) المقوقس :(@)(@)(@@) كفى كفى.(@)(@)(@@) عمرو :(@)(@)(@@) كفوا عن القتال يا رجال العرب، فقد فتحت الإسكندرية صلحا.(@)(@)(@@) العرب :(@)(@)(@@) كيف؟(@)(@)(@@) المقوقس :(@)(@)(@@) أيوه، لأني بمجرد ما وصلت إسكندرية توجهت للأمير عمرو في معسكر العرب وعرضت عليه شروط الصلح اللي أنا جايبها من القسطنطينية فقبلها.(@)(@)(@@) الجميع :(@)(@)(@@) وإيه هي الشروط دي 
ms371	؟(@)(@)(@@) عمرو :(@)(@)(@@) هي أن يدفع وادي النيل جزية اتفق عليها مع أصحابي عند التوقيع على شروط الصلح على أن لا نتدخل في شئون الكنائس، وأن يبقى العرب بعيدين عن الإسكندرية أحد عشر شهرا إلى أن يتم جلاء الرومان عنها. فهل أنتم موافقون؟(@)(@)(@@) الجميع :(@)(@)(@@) أجل موافقون.(@)(@)(@@) أبو ميامين :(@)(@)(@@) والآن أهنئ الأمير كيروس بزواج ابنته من البطل القائد أوركاديوس.(@)(@)(@@) عمرو :(@)(@)(@@) وأنا أشترك معه في هذه التهنئة.(@)(@)(@@) المقوقس :(@)(@)(@@) أشكرك يا أمير العرب. وأنا لا يسعني إلا القبول والرضا ما دمت انت راضي عن كده.(@)(@)(@@) عمرو :(@)(@)(@@) نعم أنا راض.(@)(@)(@@) أبو ميامين :(@)(@)(@@) لتدخل الأميرة أرمانوسه ومن معها (تدخل أرمانوسه وبرباره ومرقص) .(@)(@)(@@) عمرو :(@)(@)(@@) أهنئك يا ابنتي بزواجك من القائد البطل أوركاديوس.(@)(@)(@@) أرمانوسه :(@)(@)(@@) أشكرك يا مولاي.(@)(@)(@@) أوركاديوس :(@)(@)(@@) ألف شكر لأمير العرب.(@)(@)(@@) عبد الله :(@)(@)(@@) وأين رأيك بقى يا مولاي في صاحبنا ده؟(@)(@)(@@) عمرو :(@)(@)(@@) من؟ يوكنا الخائن؟ سلمه إلى الأمير فهو أولى بعقابه منا.(@)(@)(@@) المقوقس :(@)(@)(@@) وهو كذلك. خدوه (يخرج يوكنا مع جنديين) .(@)(@)(@@) عمرو :(@)(@)(@@) والآن هلموا لإتمام شروط الصلح وإقامة الأفراح.(@)(@)(@@) أوركاديوس :(@)(@)(@@) يعيش أمير العرب.(@)(@)(@@) الجميع :(@)(@)(@@) يعيش أمير العرب.(@)(@)(@@) أبو ميامين :(@)(@)(@@) بل قولوا عاشت همة العرب.(@)(@)(@@) الجميع :(@)(@)(@@) عاشت همة العرب. (يقولون لحن ختام الرواية):(@)(@)(@@) يوم سعيد يوم ما اتفقنا(@)(@)(@@) مصر فرحانة بوفاقنا(@)(@)(@@) قبطي مسلم كله واحد(@)(@)(@@) يستحيل نرضى بفراقنا(@)(@)(@@) أرض الفراعنة والنيل بتاعنا(@)(@)(@@) والأهرامات شاهدين علينا(@)(@)(@@) بأن أحمد يحب حنا(@)(@)(@@) إلى الأبد بعد ما اتصافينا (ستار) 
ms372	