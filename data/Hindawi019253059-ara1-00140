ms121	 ما شفت حد في الدنيا يعمل كده، حد يسيب شغله، يسيب نفسه، يسيب عيلته، ويقعد كده ما يتحركش إلا لما يلاقي لحكاية سيد وفرفور دي حل، طيب وإذا مالقيش الحل وإذا طال ...(@)(@)(@@) زوجة فرفور :(@)(@)(@@) وإذا حرن، وإذا اتهبب على عينه وماجاش، نعمل إيه؟(@)(@)(@@) زوجة السيد :(@)(@)(@@) نموت ونتحنط جنبكم؟(@)(@)(@@) زوجة فرفور :(@)(@)(@@) نمد إيدنا ونشحت؟(@)(@)(@@) زوجة السيد وزوجة فرفور :(@)(@)(@@) تلاقوه ما تلاقهوش عنكم ما لقيتوه، إنما لازم احنا نفضل عايشين.(@)(@)(@@) زوجة السيد :(@)(@)(@@) فكروا زي ما انتم عايزين، بس اشتغلوا وأكلونا.(@)(@)(@@) زوجة فرفور :(@)(@)(@@) وكلوا انتم كمان.(@)(@)(@@) زوجة السيد :(@)(@)(@@) عيشونا وعيشو الأول، وبعدين فكروا زي ما انتم عايزين.(@)(@)(@@) زوجة فرفور :(@)(@)(@@) انجر قدامي على الشغل ياخويا يا بتاع سيد وفرفور.(@)(@)(@@) زوجة السيد :(@)(@)(@@) وانت كمان يا جوجو، الدنيا كلها بتتحرك مفيش واقف إلا انتو، ياللا اتحركوا معاها لتموتوا، الحياة لازم تستمر يا حبيبي.(@)(@)(@@) السيد :(@)(@)(@@) إيه رأيك يا فرفور في الكلام ده؟(@)(@)(@@) فرفور :(@)(@)(@@) رأيي؟! ما هو اللي ودانا في داهية حكاية الحياة لازم تستمر دي، لازم الجاموسة تفضل دايرة في الساقية، وعلشان تدور لازم يغموها، وأكل العيش يا سيد هو الغما بتاعنا، طول ما هو ورانا لا حنشوف نفسينا ولا حنعرف احنا بنلف ليه، عندهم حق الحياة لازم تستمر، الفع حملك وشي يا بهيم، اتغمى ودور، لأن الحياة لازم تستمر، (مادا يده إلى الجمهور)(@)(@)(@@) يا اخوانا الحقونا بحل، بنظام، برواية، بأي حاجة.(@)(@)(@@) السيد :(@)(@)(@@) مفيش فايده يا فرفور، مين فات قديمه تاه، ياللا بينا ع الرواية بتاعتنا (يتناول الرواية) ، إحنا كنا فين؟(@)(@)(@@) فرفور :(@)(@)(@@) طيب استنى شوية، ماله ملحوق كده ليه، إنت خفت من مراتك ولا إيه، مش عيب راجل زيك يخاف من مراته.(@)(@)(@@) السيد :(@)(@)(@@) وهو يخاف من مراته إلا الراجل يا وله، ياللا أمال.(@)(@)(@@) فرفور :(@)(@)(@@) طيب ننادي على المؤلف.(@)(@)(@@) السيد :(@)(@)(@@) يابني انت مش بودانك سمعت إنه خلاص مشي من زمان.(@)(@)(@@) فرفور :(@)(@)(@@) مين عارف يمكن يكون رجع، يا حضرة المؤلف، يا منقذنا، يا أملنا.(@)(@)(@@) أصوات :(@)(@)(@@) إنتو عايزين مين؟(@)(@)(@@) فرفور :(@)(@)(@@) يا مسهل يا رب، عايزين المؤلف بتاعنا، هو رجع.(@)(@)(@@) أصوات 
ms122	 :(@)(@)(@@) رجع من شوية.(@)(@)(@@) فرفور :(@)(@)(@@) ياما انت كريم يا رب، ابعتوهولنا والنبي بسرعة.(@)(@)(@@) أصوات :(@)(@)(@@) تعالوا انتو خدوه.(@)(@)(@@) فرفور :(@)(@)(@@) نيجي أوي. (ينطلق فرفور كالسهم إلى الخارج، وكالسهم أيضا يعود حاملا على صدره لفافة كالتي تستخدم لحمل الأطفال الرضع.)(@)(@)(@@) السيد :(@)(@)(@@) هو ده المؤلف؟(@)(@)(@@) فرفور :(@)(@)(@@) وماله؟! يوضع سره في أضعف خلقه.(@)(@)(@@) السيد :(@)(@)(@@) ده اللي حيقول لنا ع الحل، هات (يتناول اللفافة ويفكها فإذا بداخلها لفافة أخرى، يفكها فيجد بداخلها لفافة أخرى) ، أمال فين المؤلف يا وله؟(@)(@)(@@) فرفور :(@)(@)(@@) لازم جوه دي. (يفك السيد اللفافة فإذا بداخلها لفافات أصغر وأصغر يظل يفكها إلى أن تصبح في حجم البندقة ثم صغيرة بدرجة لا يستطيع أحد رؤيتها.)(@)(@)(@@) السيد :(@)(@)(@@) أظن حتقول لي المؤلف جوه دي؟(@)(@)(@@) فرفور :(@)(@)(@@) مين عارف، فكها رخرة.(@)(@)(@@) السيد :(@)(@)(@@) دي ما تتفكش ... دي الذرة.(@)(@)(@@) فرفور :(@)(@)(@@) ما هو لازم نفكها مش المؤلف جواها.(@)(@)(@@) السيد :(@)(@)(@@) جواها إيه يابني، بقى مؤلف كبير زيه يبقى جوه دي؟(@)(@)(@@) فرفور :(@)(@)(@@) مش بعيدة عليه، ده مؤلف يا عم، قادر على كل حاجة، ياللا نفتحها.(@)(@)(@@) السيد :(@)(@)(@@) واحنا نعرف، دي عايزة نقاول أينشتين عليها، وحتى إذا قدرنا على المقاولة وأينشتاين وفتحناها، إنت ضامن إنه جواها؟ ضامن إنك تقدر تلاقيه، ضامن إذا لقيته إنك تقدر تكلمه وتسأله ويقول لنا على حل، دي اللفة دي كلها أصعب م الحل مليون مرة.(@)(@)(@@) فرفور :(@)(@)(@@) أصل الحل مش صعب ده مستحيل.(@)(@)(@@) السيد :(@)(@)(@@) واللي بتقوله ده مستحيل المستحيل، الظاهر إنك ابتديت تخرف، إنت بتخرف يا وله.(@)(@)(@@) فرفور :(@)(@)(@@) أمال أعمل إيه بس، هو عاد قدامنا غير التخريف.(@)(@)(@@) السيد :(@)(@)(@@) ونخرف ليه يابني يا حبيبي، ما الرواية أهه، والكلام مكتوب وكل ده ولسه ما ابتديناش ياللا بقى كفاية عطلة.(@)(@)(@@) فرفور (يدير نظراته بين الجمهور مستعطفة مستغيثة، ثم يمضي مغمض العينين، مستسلما إلى حيث يجلس السيد متخذا وضع السيادة) :(@)(@)(@@) أمري إلى الله.(@)(@)(@@) السيد :(@)(@)(@@) ألسطة يا فرفور؟(@)(@)(@@) فرفور (بصوت خافت يائس مشمئز) :(@)(@)(@@) ألسطة يا سيد.(@)(@)(@@) السيد :(@)(@)(@@) اندمجت؟(@)(@)(@@) فرفور :(@)(@)(@@) اندمجت.(@)(@)(@@) السيد :(@)(@)(@@) اسمع يا ولا يا فرفور يا ولا.(@)(@)(@@) فرفور (ممعنا في نفس النبرة) :(@)(@)(@@) سامع يا سيد.(@)(@)(@@) السيد :(@)(@)(@@) أنا 
ms123	 عايزك يا ولا يا فرفور يا ولا تختار لي (فجأة يلقي بالرواية جانبا ويقف)(@)(@)(@@) انت عارف إيه يا واد يا فرفور، ده الرواية ما بقالهاش طعم، أنا شخصيا معدش لي نفس أعمل سيد، انسدت نفسي خلاص.(@)(@)(@@) فرفور :(@)(@)(@@) ومين سمعك والنبي يا ولا يا سيد، بصراحة يعني عايز الصراحة.(@)(@)(@@) السيد :(@)(@)(@@) عارف، عارف حتقول إيه، حتى لو عزنا نرجع للرواية القديمة مش حنعرف، مش قصدك كده برضه؟(@)(@)(@@) فرفور :(@)(@)(@@) بيعجبني فيك إنك ساعات تقلب بني آدم وتفهم.(@)(@)(@@) أصوات الزوجتين (من الخارج) :(@)(@)(@@) احنا مش سامعين شغل، (ثم ناظرتان برأسيهما من فتحة الدخول)(@)(@)(@@) انتو وقفتوا ليه؟(@)(@)(@@) زوجة السيد :(@)(@)(@@) ما هو يا حانسمع شغل حالا دلوقتي يا حا نطربقها على نفوخكم. (فرفور والسيد ينظران ناحيتهما برعب ويتراجعان تلقائيا بعيدا عنهما إلى المقدمة، ويقفزان مرعوبين حين يصرخ المتفرجان.)(@)(@)(@@) المتفرجان 4، 5 :(@)(@)(@@) دي عملة تعملوها.(@)(@)(@@) المتفرج 4 :(@)(@)(@@) بقى تخلقوا لنا المشكلة وتجننونا بها.(@)(@)(@@) المتفرج 5 :(@)(@)(@@) وعايزين تجروا.(@)(@)(@@) المتفرج 4 :(@)(@)(@@) والله ما تتنقلوا إلا أما تشوفولنا حل.(@)(@)(@@) المتفرجون جميعا :(@)(@)(@@) عايزين حل.(@)(@)(@@) الزوجتان :(@)(@)(@@) عايزين شغل.(@)(@)(@@) المتفرجون :(@)(@)(@@) حل.(@)(@)(@@) الزوجتان :(@)(@)(@@) شغل.(@)(@)(@@) المتفرجون :(@)(@)(@@) الحل أبدى(@)(@)(@@) الزوجتان :(@)(@)(@@) الشغل أبدى.(@)(@)(@@) فرفور :(@)(@)(@@) واللي مش قادر على ده ولا ده يعمل إيه؟! يا ناس يا هوه، بقى خمسميت ستميت عقل بكام ألف فكرة في الثانية، مفيش فكرة منهم تخلصنا.(@)(@)(@@) السيد :(@)(@)(@@) ما تضحكش على نفسك يا فرفور، دول زينا كده إيدك منهم والأرض، الناس من يوم ما بقت ناس وهي بتدور على حل، عايز دول في ثانية كده يطلعولك حل من جيوبهم زي الحواة (يندفع من المسرح عامل الستار، ضخم الجثة، أصلع) .(@)(@)(@@) عامل الستار :(@)(@)(@@) جرى إيه يا جدعان، إنتو فاكرينه مسرح أهلي من غير قانون من غير نظام، وقتكم انتهى من زمان، وإيدي حازز فيها حبل الستارة م الصبح لما حيقطعها إنكو تنهوها مفيش فايدة، هو مفيش نظر، مفيش إحساس، أنا بصراحة مراتي بتولد الليلة ولازم أجري ألحقها، على الأقل أعرف جابت إيه، يكون في علمكم أنا الوالدة والمولود أهم عندي ألف ألف مرة من روايتكم المهببة دي ولازم أقفل عليكم الستارة دلوقتي 
ms124	 حالا وأجري أشوف حصل إيه.(@)(@)(@@) زوجة فرفور :(@)(@)(@@) يا فرفور.(@)(@)(@@) زوجة السيد :(@)(@)(@@) يا جوجو.(@)(@)(@@) زوجة السيد :(@)(@)(@@) يا حتخلصونا.(@)(@)(@@) زوجة فرفور :(@)(@)(@@) يا احنا اللي حنخلص عليكو.(@)(@)(@@) المتفرجون :(@)(@)(@@) عايزين الحل، أولا الحل.(@)(@)(@@) فرفور :(@)(@)(@@) حاضر، حاضر، طلباتكم كلها كلها مستجابة، (لعامل الستار)(@)(@)(@@) إنت يا عم، تحت أمرك ... تحب نعمل إيه عشان نريحك.(@)(@)(@@) عامل الستار :(@)(@)(@@) انهوها بأي طريقة.(@)(@)(@@) فرفور :(@)(@)(@@) زي إيه في رأيك؟(@)(@)(@@) عامل الستار :(@)(@)(@@) إن ما لقيتوش حل خالص انتحروا، ييجي ميت رواية وأنا أقفل الستارة والبطل بينتحر، انتحروا انتو كمان وخلصونا، حتكونوا أحسن من جولييت ولا كليوباترا ولا يوسف وهبه.(@)(@)(@@) فرفور (بعيون لامعة) :(@)(@)(@@) إيه رأيك يا سيد؟(@)(@)(@@) السيد :(@)(@)(@@) والله فكرة مش بطالة.(@)(@)(@@) فرفور :(@)(@)(@@) دي فكرة جهنمية والله، آدي احنا جربنا كل حاجة وما نفعناش نجرب الموت راخر، إحنا مش عايزين مساواة تامة لا فيها سيد ولا فرفور، الموت هو اللي بيساوي المساواة التامة، والله انت تساوي نص ريال فضة على فكرتك دي يا عم، تاخدوا مني إنشاء الله يوم القيامة الصبح الساعة تمانية.(@)(@)(@@) السيد :(@)(@)(@@) بس ننتحر ازاي يا فرفور؟(@)(@)(@@) فرفور :(@)(@)(@@) لأه، دي بسيطة أوي، هات لنا كرسيين يا عم (يحضر العامل كرسيين، يأخذ السيد أحدهما ويضعه أمام على جانب من المسرح وفرفور وكرسيه على الجانب الآخر للمسرح)(@)(@)(@@) والحبال ... نزل لنا حبلين. (يهبط فوق كل كرسي حبل معقود الطرف على هيئة خية.) (حين يلمح فرفور الحبل.)(@)(@)(@@) يا أمه!(@)(@)(@@) السيد :(@)(@)(@@) وبعدين يا فرفور.(@)(@)(@@) فرفور :(@)(@)(@@) تطلع على الكرسي وتحط رأسك في الخية وتزق الكرسي برجلك توقعه، وكان الله يحب المحسنين.(@)(@)(@@) السيد :(@)(@)(@@) طب ما جايز ننشنق بجد ونموت.(@)(@)(@@) فرفور :(@)(@)(@@) أمال احنا بنهزر، إحنا مش عايزين نجرب الموت.(@)(@)(@@) السيد :(@)(@)(@@) أيوه، بس تجربة كده وكده يعني.(@)(@)(@@) فرفور :(@)(@)(@@) هو فيه في الموت كده وكده، يا موت يا مفيش موت.(@)(@)(@@) السيد :(@)(@)(@@) يبقى يفتح الله يا عمي، يا نهار اسود، أنا أموت روحي بإيدي ده لا يمكن.(@)(@)(@@) فرفور :(@)(@)(@@) يا جدع ما تبقاش خرع أمال، دانا باهزر معاك، موت إيه، إحنا حنمثل إننا بنموت.(@)(@)(@@) السيد :(@)(@)(@@) تمثيل يعني.(@)(@)(@@) فرفور :(@)(@)(@@) أيوه تمثيل.(@)(@)(@@) السيد :(@)(@)(@@) ولو، برضه 
ms125	 والله أنا خايف.(@)(@)(@@) فرفور :(@)(@)(@@) وانت عايز الجد، أنا راخر خايف.(@)(@)(@@) السيد :(@)(@)(@@) اطلع انت الأول.(@)(@)(@@) فرفور :(@)(@)(@@) أطلع أوي ما أطلعش ليه (ولكنه حين يلمح الحبل يهبط فورا)(@)(@)(@@) ما تجرب وتطلع انت الأول يا سيد.(@)(@)(@@) السيد :(@)(@)(@@) أنا الأول؟ لأ، عيب، ما يصحش.(@)(@)(@@) فرفور :(@)(@)(@@) وده معقول، هي العين تعلى ع الحاجب.(@)(@)(@@) عامل الستار :(@)(@)(@@) أنا جايب لكم الكراسي تموتوا عليها ولا تقلبوها ندوة.(@)(@)(@@) فرفور :(@)(@)(@@) ده قنف أوي، روح يا شيخ إلهي مراتك تجيب أربعة شرط يكونوا رزلين زيك كده.(@)(@)(@@) السيد :(@)(@)(@@) تيجي نموت على مشنقة واحدة يا فرفور أقله نونس بعض.(@)(@)(@@) فرفور :(@)(@)(@@) والله مخك أهو ابتدى يشتغل ويزهزه، والله الموت ده هايل أوي، ياللا.(@)(@)(@@) السيد :(@)(@)(@@) والله لا يمكن، الفرافير، الفرافير الأول.(@)(@)(@@) فرفور :(@)(@)(@@) والديمقراطية رخرة جايالك ع الآخر (يصعد فرفور، ويصعد السيد، السيد يشير إلى الخية داعيا فرفور إلى إدخال رأسه) .(@)(@)(@@) السيد :(@)(@)(@@) اتفضل.(@)(@)(@@) فرفور :(@)(@)(@@) أهي دي مستحيلة، هنا الأولوية للسادة، أتفضل، الله، الله، الله، يا جدع بطل رعشة كده أمال باقول لك دي موته كده وكده، إيه يا أخويا الأسياد الورق دي.(@)(@)(@@) السيد :(@)(@)(@@) والله الموت موت، ولو كان تمثيل يا فرفور.(@)(@)(@@) فرفور :(@)(@)(@@) يعني عايزنا نقلبها دراما بقى وأودعك الوداع الأخير.(@)(@)(@@) السيد :(@)(@)(@@) نقلبها، حد عارف، حد ضامن، ما يمكن تساهينا هي وتنقلب.(@)(@)(@@) فرفور :(@)(@)(@@) طيب، اللقا بقى يوم اللقا يا سيد، إنت عارف إن سكتك بقى غير سكتي.(@)(@)(@@) السيد :(@)(@)(@@) ليه انت مش جاي الجنة معانا؟(@)(@)(@@) فرفور :(@)(@)(@@) والنبي؟ وحياة هابيل اللي جبت أجله في الحتة اللي ما غيرهاش ربنا دي.(@)(@)(@@) السيد :(@)(@)(@@) ولزومها إيه العكننة دي ع الآخر، ما قلنا نودع بعضنا بكلمتين حلوين.(@)(@)(@@) فرفور :(@)(@)(@@) إيه، دنيا، فاكر أول الرواية يا سيد.(@)(@)(@@) السيد :(@)(@)(@@) وفاكر لما اجوزتلي يا فرفور.(@)(@)(@@) فرفور :(@)(@)(@@) مش بتاعت الإينديسيت، دي كانت أيام.(@)(@)(@@) السيد :(@)(@)(@@) الوداع بقى يا فرفور.(@)(@)(@@) فرفور (معانقا إياه) :(@)(@)(@@) الوداع يا سيد، والنبي حتة غباوتك حتوحشني.(@)(@)(@@) السيد :(@)(@)(@@) ولسانك الزفر ده اللي الواحد خد عليه حالاقيه فين.(@)(@)(@@) فرفور :(@)(@)(@@) دخل دماغك دخل (السيد يدخل رأسه)(@)(@)(@@) وسع لي (فرفور يدخل رأسه)(@)(@)(@@) اتاخر كده شوية، دانت تخين تخن.(@)(@)(@@) السيد :(@)(@)(@@) اسمع 
ms126	 يا ولا يا فرفور، يا ولا، أنا مش موافق على إننا نجرب تجربة الموت دي، دي عمرها ما بتبقى تجربة، دي دايما نهاية يا وله واحنا يدوبك بنبتدي الرواية نقوم ننهيها كده، وافرض لقيناه بيساوي المساواة التامة اللي انت عايزها فحل إيه ده اللي يحل وينهي، اللي يساوي ويوقف لا يا عم، الحياة من غير حل أحسن مليون مرة من الموت بحل. دالحياة نفسها حل يا وله، جايز ناقص إنما الشطارة نكمله مش نلغيه.(@)(@)(@@) فرفور :(@)(@)(@@) ما احنا ما عرفناش.(@)(@)(@@) السيد :(@)(@)(@@) مسيرنا نعرف، ما عرفناش احنا بكره ييجي اللي يعرف، طلع دماغك يا وله.(@)(@)(@@) فرفور :(@)(@)(@@) دانت باينك قلبت بني آدم على طول، والنبي انت تساوي بوسة على رأيك ده.(@)(@)(@@) عامل الستار (من الخارج) :(@)(@)(@@) بوسة، هو البوس ينهيها، ذنبكم على جنبكم بقى، أنهيها أنا. (ينطفئ النور تماما.)(@)(@)(@@) السيد :(@)(@)(@@) ده باين حيشنقنا.(@)(@)(@@) فرفور :(@)(@)(@@) اعقل يا أخينا. (أصوات ارتطام أجسام على الأرض وحشرجة.) (يضاء النور بالتدريج.) (فرفور والسيد تضم رقبتهما خية الحبل التي اتسعت بحيث يرقدان ممددين جنبا إلى جنب على الأرض.)(@)(@)(@@) فرفور :(@)(@)(@@) ولا يا سيد.(@)(@)(@@) السيد :(@)(@)(@@) ولا يا فرفور، إحنا فين؟(@)(@)(@@) فرفور :(@)(@)(@@) دي المسألة عايزة احنا فين واحن امين وكنا فين ورايحين فين؟(@)(@)(@@) السيد :(@)(@)(@@) يكونشي الراجل موتنا؟(@)(@)(@@) فرفور :(@)(@)(@@) هو الشر كان باين في عينيه والسلام.(@)(@)(@@) السيد :(@)(@)(@@) عملنا زي النكتة البايخة بتاعتك وجينا نعيش متنا.(@)(@)(@@) فرفور :(@)(@)(@@) إنت حتبتدي تنوح ليه، آدي احنا مش كنا عايزين نجرب الموت، آدينا بنجربه ياك ينفع بس.(@)(@)(@@) السيد :(@)(@)(@@) يعني متنا.(@)(@)(@@) فرفور :(@)(@)(@@) متنا.(@)(@)(@@) السيد :(@)(@)(@@) واندفنا يا ترى ولا لسه.(@)(@)(@@) فرفور :(@)(@)(@@) من شهر فات، وعليك بشارة، سرقوا كفنا كمان.(@)(@)(@@) السيد :(@)(@)(@@) يعني احنا دلوقتي إيه؟ دود؟(@)(@)(@@) فرفور :(@)(@)(@@) أقل شوية.(@)(@)(@@) السيد :(@)(@)(@@) تراب.(@)(@)(@@) فرفور :(@)(@)(@@) أقل شوية، ذرات، أنا ذرة وانت ذرة زي جيرانا دول، وخلاص يا عم انتهى عهد سيادتك إلى الأبد، هنا تلاقي نواة إلكترون نيوترون بونبون، إنما لا سيد ولا فرفور، حتقول لي نهاية وبداية وحياة وموت بإرادتي أو غصب عني أنا ما يهمنيش، المهم أهم حاجة عندي دلوقتي إننا زينا زي 
ms127	 بعض تمام.(@)(@)(@@) السيد :(@)(@)(@@) مين قال زينا زي بعض، إنت مش شايف هنا إن كل حاجة بتلف حوالين حاجة، زي هم ما بيلفوا احنا كمان حنلف.(@)(@)(@@) فرفور :(@)(@)(@@) احنا!(@)(@)(@@) السيد :(@)(@)(@@) إنت بالذات اللي حتلف حواليه.(@)(@)(@@) فرفور :(@)(@)(@@) وبالذات أنا ليه، عشان فرفور يعني؟(@)(@)(@@) السيد :(@)(@)(@@) لأ، عشان أخف، القانون هنا إن الأخف يلف حوالين الأتقل، فانت حتلف حواليا.(@)(@)(@@) فرفور :(@)(@)(@@) هو انت منين ما نروح تروح مطلع لي قانون، ده إيه البلاوي دي، إنت بتشتغل عند القوانين دي ولا حكايتك معاها إيه، ما تقول لي تبقى لك إيه القوانين دي؟ مالك ومالها؟ إنت سيد ولا قوانين؟ تكونشي انت شوية قوانين وخلاص، لا يا عم والله ما ألف ولا لفة، بقى ده الحل اللي بنجربه، والله ما ألف ولا لفة.(@)(@)(@@) السيد :(@)(@)(@@) غصب عنك حتلف.(@)(@)(@@) فرفور (وكأن يدا خفية تجذبه وترغمه على الحركة واللف حول السيد) :(@)(@)(@@) الله الله الله، مش كده أمال، طب أنا حألف لوحدي؟! ما تقوم تلف معايا.(@)(@)(@@) السيد :(@)(@)(@@) يا ريت، أنا غصب عني واقف، وانت غصب عنك حتلف.(@)(@)(@@) فرفور :(@)(@)(@@) وحانفضل كده؟(@)(@)(@@) السيد :(@)(@)(@@) طول ما انت كده لازم أفضل كده.(@)(@)(@@) فرفور :(@)(@)(@@) وطول ما انت كده وديني لأفضل كده.(@)(@)(@@) السيد :(@)(@)(@@) وأنا كده.(@)(@)(@@) فرفور :(@)(@)(@@) وأنا كده.(@)(@)(@@) السيد :(@)(@)(@@) لف يا فرفور.(@)(@)(@@) فرفور :(@)(@)(@@) يعني أنا اللي حألف يعني، زي بعضه، ألف لك كام لفة عشان خاطرك.(@)(@)(@@) السيد :(@)(@)(@@) وبرضه في دي طلعت كروديا، دول مش كام لفة، دا انت حتلف على طول.(@)(@)(@@) فرفور :(@)(@)(@@) على طول يعني إيه على طول؟(@)(@)(@@) السيد :(@)(@)(@@) يعني إلى الأبد، من هنا لمليون لألف مليون لمليون مليون سنة جاية، لغاية ما نلاقي حل.(@)(@)(@@) فرفور :(@)(@)(@@) يا نهار اسود، إيه الكلام اللي يرعب ده، دانا موش مصدقك، وبرضه مرعوب.(@)(@)(@@) السيد :(@)(@)(@@) لف يا فرفور.(@)(@)(@@) فرفور :(@)(@)(@@) دي إنسانية مني بس اعمل حسابك، بقوا كام لفة دلوقتي؟(@)(@)(@@) السيد :(@)(@)(@@) ستة.(@)(@)(@@) فرفور :(@)(@)(@@) كله يهون، لما نحصل عشرة ابقى قول لي.(@)(@)(@@) السيد :(@)(@)(@@) ساعتها مش حاقدر أقول لك، ساعتها خلاص حابقى نظام، لا يصد ولا يرد.(@)(@)(@@) فرفور :(@)(@)(@@) نظام إيه؟(@)(@)(@@) السيد :(@)(@)(@@) نظامك.(@)(@)(@@) فرفور :(@)(@)(@@) وجبت إيه من عندك 
ms128	 ، ما انت طول عمرك نظامي اللي لا يصد ولا يرد.(@)(@)(@@) السيد :(@)(@)(@@) أنا خلاص يا فرفور (يزدرد صوته بصعوبة)(@)(@)(@@) خلاص، بقيت ... (ويسكت تماما) .(@)(@)(@@) فرفور :(@)(@)(@@) أنا ابتديت أتعب، بقوا كام لفة يا سيد. (السيد لا يرد.)(@)(@)(@@) فرفور :(@)(@)(@@) باقول لك بقوا كام. (السيد لا يرد.)(@)(@)(@@) فرفور :(@)(@)(@@) يا جدع بلاش هزار بايخ بقى ورد (يلف ويلف وشيئا فشيئا تبدأ دقات جوفاء غريبة تقترب وتتضح ذات وقع معين وكأنها دقات الطبلة التي يتحرك عليها الكون، بينما الإضاءة تقل)(@)(@)(@@) بقوا سبعتاشر (الدقات تسرع فيسرع معها)(@)(@)(@@) ما تنطق يا جدع وبلاش البواخة دي، يا نهار منيل ... اوعى تكون سكت بصحيح وبقيت نظام، إنت يا جدع رد، ردت الميه في زورك رد (الدقات تسرع فيزداد إسراعه)(@)(@)(@@) لأ، موش كده لأ، دانا تعبت أوي أوي، طب دقيقة أربط الحزام، يا أخينا انت ياللي واقف زي اللوح بل ريقي بكلمة، ونسني، اتنحنح حتى، كح (يضربه بالمقرعة وهو يلف حوله، وما تكاد المقرعة تلمس السيد حتى يجذب فرفور يده مصعوقا وكأنما كهربها تيار عنيف يقذف بالمقرعة بعيدا ويقذفه هو إلى أعلى وهو يتأوه ممسكا بذراعه، وكل هذا دون أن يتوقف عن الجري أو الدوران)(@)(@)(@@) يا دين النبي ده ولا دشليون فولت (السرعة تزداد)(@)(@)(@@) الله وبعدين، دانا بقيت لافف ييجي ألف مرة، دانا بخاف م الضلمة دا باينه الموت بجد لأ، لأ، موش كده يا عم يا نظام، إلهي ينظمك أكتر وأكتر مش كده، يا حج ما يصحش، أنا طنيب النبي يا هوه أنا تعبت ... يا مؤلف (تزداد السرعة وتزداد الدوائر التي يضعها حول السيد اتساعا)(@)(@)(@@) يا أي مؤلف، يا عم يا بتاع اللامعقول (تنتظم السرعة على معدلها الأقصى من هنا فصاعدا) ، يا عالم، يا فرافير ... الحقوا أخوكم، أنا صوتي ابتدى يتحاش، شوفوا لنا حل، حل يا ناس، حل يا هوه لأفضل كده، لازم فيه حل، لا بد فيه حل، النجدة، أخوكم خلاص فرفر، أنا في عرضكم حل، مش عشاني أنا، عشانكم انتم، دانا بمثل بس (يتهدج صوته)(@)(@)(@@) إنما انتو اللي بتلفوا 
ms129	 (ويبكي وتتحشرج الكلمات في فمه فيفتحه ويغلقه دون أن ينطق ويظل يلف صامتا تحت وقع الدقة الكونية، لمدة دقيقة ثم يسدل الستار ببطء وهو لا يزال يلف، وحين يعاد فتحه للتحية يكون فرفور لا يزال يلف، ولكن تحت وقع دقة عالية أخيرة من الطبلة يتوقف ويستدير للتحية) . (ستار النهاية.) 
ms130	